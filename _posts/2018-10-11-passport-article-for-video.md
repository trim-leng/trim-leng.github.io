---
layout: post
title: ཕྱི་སྐྱོད་ལམ་ཡིག་སྐོར་གྱི་དྲི་བ་དྲིས་ལན་ཁག
date: 2018-10-11 23:46
author: trimleng
comments: true
categories: [སྲིད་འཛིན་ཁྲིམས་ལུགས་སྐོར།]
---
<!-- wp:audio -->
<figure class="wp-block-audio"><audio controls src="https://s3.amazonaws.com/media-trimleng/About+Passport.mp3"></audio></figure>
<!-- /wp:audio -->

<!-- wp:paragraph -->
<p><strong>དྲི་བ།</strong> <strong>ཕྱི་བསྐྱོད་ལམ་ཡིག་ཇི་ལྟར་ཞུ་དགོས་པ་རེད།</strong></p>
<!-- /wp:paragraph -->

<!-- wp:paragraph -->
<p><strong>ལན།</strong><strong>  </strong><strong>ཕྱི་བསྐྱོད་ལམ་ཡིག་གི་ཁྲིམས་ཀྱི་དོན་ཚན་ལྔ་པའི་ནང་དུ།</strong> <strong>སྤྱི་དམངས་ཤིག་ཕྱི་རྒྱལ་དུ་གཏན་སྡོད་དང་གཉེན་འཕྲད།</strong> <strong>སློབ་སྦྱོང་དང་ལས་ཀ་ལས་པ།</strong> <strong>ཡུལ་སྐོར་དང་ཚོང་དོན་སོགས་ཀྱི་ཆེད་དུ་འགྲོ་དགོས་བྱུང་ཚེ།</strong> <strong>ཁོང་གིས་རང་གི་ཁྱིམ་ཐོ་ཡོད་སའི་རྫོང་རིམ་པའམ་དེའི་ཡན་གྱི་མི་དམངས་སྲིད་གཞུང་གི་སྤྱི་བདེ་ལས་ཁུངས་ཀྱི་རྒྱལ་མཚམས་འགྲོ་ཡོང་དོ་དམ་ལས་ཁུངས་</strong><strong>(</strong><strong>出入境管理部</strong><strong>门</strong><strong>)</strong><strong>ལ་ཕྱི་བསྐྱོད་ལམ་ཡིག་ལེན་པའི་སྙན་ཞུ་ཕུལ་ཆོག</strong> <strong>སྙན་ཞུ་ཕུལ་སྐབས་རང་ཉིད་ཀྱི་གྲོང་མིའི་</strong> <strong>ཐོབ་ཐང་ལག་ཁྱེར་ཡི་གེ་དང་ཁྱིམ་ཐོའམ་ཐེམ་ཐོ།</strong> <strong>ཞྭ་མོ་གྱོན་མེད་པའི་ཉེ་དུས་ཀྱི་</strong><strong>མགོ་པར།</strong> </p>
<!-- /wp:paragraph -->

<!-- wp:more -->
<!--more-->
<!-- /wp:more -->

<!-- wp:paragraph -->
<p><strong>དེ་མིན་འབྲེལ་ཐོགས་ཀྱི་ཡིག་ཆ་ཁག་ཀྱང་མཁོ་སྤྲོད་བྱེད་དགོས། ཁྲིམས་དེའི་དོན་ཚན་དྲུག་པ་ལྟར་ན།</strong> <strong>རྒྱལ་མཚམས་འགྲོ་ཡོང་དོ་དམ་ལས་ཁང་གིས་དོ་བདག་གི་སྙན་ཞུ་དང་ལེན་བྱས་རྗེས་ཀྱི་ཉིན་བཅོ་ལྔའི་ནང་ཚུན་ཕྱི་བསྐྱོད་ལམ་ཡིག་བཟོས་ནས་དོ་བདག་ལ་སྤྲོད་དགོས་ཤིང་།</strong> <strong>ཡུལ་མཐའ་ཁོབ་དང་འགྲིམ་འགྲུལ་སྟབས་མི་བདེ་བ་ལ་སོགས་པའི་དམིགས་བསལ་གྱི་ཆ་རྐྱེན་འོག་ཏུ་དུས་ལྟར་ཕྱི་སྐྱོད་ལམ་ཡིག་བཟོས་ནས་སྤྲོད་ཐབས་མ་བྱུང་ན།ཕྱི་བསྐྱོད་ལམ་ཡིག་ཆོག་མཆན་འགོད་པའི་ལས་ཁང་གི་འགན་འཛིན་གྱིས་མིང་རྟགས་བཀོད་དེ་ལམ་ཡིག་སྤྲོད་པའི་ཉི་མ་ཉིན་སུམ་ཅུའི་ཚུན་ལ་ཕྱིར་འགྱངས་བྱས་ཆོག</strong> <strong>སྤྱི་དམངས་ལ་གནས་ཚུལ་ཛ་དྲག་བྱུང་སྟེ་ཕྱི་བསྐྱོད་ལམ་ཡིག་མྱུར་དུ་བཟོ་དགོས་བྱུང་ཚེ།</strong> <strong>སྤྱི་བདེ་ལས་ཁུངས་ཀྱི་འབྲེལ་ཡོད་ལས་ཁང་གིས་ངེས་པར་དུ་དུས་ལྟར་མགྱོགས་མྱུར་ངང་ཕྱི་བསྐྱོད་ལམ་ཡིག་བཟོས་ནས་དོ་བདག་ལ་སྤྲོད་དགོས།</strong></p>
<!-- /wp:paragraph -->

<!-- wp:paragraph -->
<p><strong>དྲི་བ།</strong><strong> </strong><strong>ཕྱི་སྐྱོད་ལམ་ཡིག་ཞུས་ཀྱང་ཆོག་མཆན་མ་སྤྲད་ན་ཅི་ཞིག་བྱེད་དགོས།</strong></p>
<!-- /wp:paragraph -->

<!-- wp:paragraph -->
<p><strong>ལན། </strong><strong>གལ་ཏེ། ཁྱེད་རང་ལ་ཕྱི་སྐྱོད་ལམ་ཡིག་གི་ཁྲིམས་ཀྱི་དོན་ཚན་༡༣་པས་གཏན་འཁེལ་བྱས་པའི་གནད་དོན་མེད་པར་སྤྱི་བདེ་ལས་ཁུངས་ཀྱིས་ཕྱི་སྐྱོད་ལམ་ཡིག་མ་སྤྲད་ན།</strong><strong> </strong><strong>དེ་ནི་ཁྲིམས་དང་འགལ་བའི་བྱ་སྤྱོད་རེད།</strong><strong> </strong><strong>སྲིད་འཛིན་ཆོག་མཆན་གྱི་ཁྲིམས་ཀྱི་དོན་ཚན་ལྔ་པ་ཡི་ནང་དུ།</strong><strong> </strong><strong>ཁྲིམས་ཀྱིས་གཏན་འཁེལ་བྱས་པའི་ཆ་རྐྱེན་དང་ཚད་གཞི་མཐུན་པའི་སྲིད་འཛིན་ཆོག་མཆན་སྙན་ཞུ་བྱེད་མཁན་ལ་ཁྲིམས་ལྟར་སྲིད་འཛིན་ཆོག་མཆན་ཐོབ་པའི་འདྲ་མཉམ་གྱི་ཐོབ་ཐང་ཡོད།</strong><strong> </strong><strong>སྲིད་འཛིན་ལས་ཁུངས་ཀྱིས་ཁྱད་གསོད་དང་དབྱེ་འབྱེད་བྱས་མི་ཆོག་ཅེས་གཏན་དབབ་བྱས་ཡོད།</strong> <strong>ཁྲིམས་མཐུན་གྱི་རྒྱུ་མཚན་མེད་པར་ཁྱེད་ཀྱི་ཕྱི་བསྐྱོད་ལམ་ཡིག་གི་སྙན་ཞུ་དེ་སྤྱི་བདེ་ལས་ཁུངས་ཀྱིས་བཟློག་པ་ཡིན་ན།</strong><strong> </strong><strong>ཁྱེད་ཀྱིས་ཁྲིམས་དེའི་དོན་ཚན་དྲུག་པ་དང་།</strong><strong> </strong><strong>སྲིད་འཛིན་ཆོག་མཆན་ཁྲིམས་ཀྱི་འབྲེལ་ཡོད་གཏན་དབབ་ལྟར་སྤྱི་བདེ་ལས་ཁུངས་དེའི་གོང་རིམ་ལས་ཁུངས་ལ་སྲིད་འཛིན་བསྐྱར་གྲོས་ཞུས་ན་ཆོག</strong><strong>
 </strong><strong>སྲིད་འཛིན་བསྐྱར་གྲོས་ཞུ་དགོས་པའི་དུས་བཅད་ནི་སྤྱི་བདེ་ལས་ཁུངས་ཀྱིས་ཁྱེད་ལ་ཞུ་བཟློག་གི་ཡིག་ཆ་སྤྲད་པའི་ཉིན་༦༠་ཡི་ནང་ཚུན་ཡིན་དགོས།</strong><strong> </strong><strong>དེས་མི་ཚད་སྲིད་འཛིན་བསྐྱར་གྲོས་ཀྱི་ཁྲིམས་ལྟར་གོར་རིམ་ལས་ཁུངས་ལ་དོ་བདག་གིས་བསྐྱར་ཏུ་གྲོས་ཐག་གཅོད་དུ་བཅུག་ན་ཆོག</strong><strong> </strong><strong>གོང་རིམ་ལས་ཁུངས་ཀྱིས་སྲིད་འཛིན་བསྐྱར་གྲོས་བྱས་ཏེ་ཁྱེད་ལ་མི་ཕན་པའི་ཐག་བཅད་བྱས་ཚེ།</strong><strong> </strong><strong>ཁྱེད་ཀྱིས་ཐག་བཅད་ཡི་གེ་ལག་ཏུ་འབྱོར་བའི་ཉིན་ནས་བཟུང་བའི་ཉིན་༡༥་ནང་ཚུན།ཡང་ན་སྲིད་འཛིན་བསྐྱོར་གྲོས་མ་བརྒྱུད་པར་ཕྱི་བསྐྱོད་ལམ་ཡིག་མི་སྟེར་བའི་ཐག་གཅོད་བྱས་པའི་ཟླ་༦་ནང་ཚུན་མི་དམངས་ཁྲིམས་ཁང་ལ་སོང་སྟེ་ཞུ་གཏུག་བྱེད་དགོས།</strong><strong> </strong><strong>ཕྱི་བསྐྱོད་ལམ་ཡིག་གི་ཁྲིམས་ཀྱི་དོན་ཚན་༢༠་ཡི་ཚན་པ་གཉིས་པའི་ནང་དུ།</strong><strong> </strong><strong>ཕྱི་བསྐྱོད་ལམ་ཡིག་ཆོག་མཆན་འགོད་པའི་ལས་བྱེད་པས་ལུགས་མཐུན་གྱི་རྒྱུ་མཚན་མེད་པར་ཁྲིམས་ཀྱིས་བཅས་པའི་དུས་ཡུན་ནང་དུ་སྤྱི་དམངས་ལ་ཆོག་མཆན་མ་བཀོད་ན་དེ་ལ་སྲིད་འཛིན་ཆད་པ་གཅོད་དགོས་པ་དང་།</strong><strong> </strong><strong>ནག་ཉེས་བསགས་པ་ཡིན་ན་ཉེས་དོན་འགན་ཁུར་འདེད་དགོས་ཞེས་གཏན་འཁེལ་ཀྱང་བྱས་ཡོད།</strong></p>
<!-- /wp:paragraph -->

<!-- wp:paragraph -->
<p><strong>ཕྱི་བསྐྱོད་ལམ་ཡིག་གི་ཁྲིམས་ཀྱི་དོན་ཚན་༡༣་པ་ལྟར་ན།</strong><strong> </strong><strong>གལ་ཏེ། སྤྱི་བདེ་ལས་ཁུངས་ཀྱིས་ཁྱེད་ཀྱི་ཕྱི་བསྐྱོད་ལམ་ཡིག་གི་སྙན་ཞུ་ལ་གཤམ་གྱི་གནད་དོན་ཡོད་བསམ་ན་ཁྱེད་ཀྱི་སྙན་ཞུ་བཟློག་ན་ཆོག་ཟེར།</strong></p>
<!-- /wp:paragraph -->

<!-- wp:paragraph -->
<p><strong>༡</strong><strong> </strong><strong>རྒྱ་ནག་རྒྱལ་ཁོངས་ཀྱི་སྤྱི་དམངས་ཐོབ་ཐང་མེད་པ།</strong></p>
<!-- /wp:paragraph -->

<!-- wp:paragraph -->
<p><strong>༢</strong><strong> </strong><strong>རང་གི་གྲོང་མིའི་ཐབ་ཐང་ར་སྤྲོད་བྱེད་མི་ཐུབ་པ།</strong></p>
<!-- /wp:paragraph -->

<!-- wp:paragraph -->
<p><strong>༣</strong><strong> </strong><strong>སྙན་ཞུ་ཡི་གེའི་ནང་དུ་རྫུན་བཟོ་བྱས་པའི་གནད་དོན་ལྷག་པ།</strong></p>
<!-- /wp:paragraph -->

<!-- wp:paragraph -->
<p><strong>༤</strong><strong> </strong><strong>ཉེས་ཆད་བཅད་དེ་ཉེས་འགན་ཁུར་བཞིན་པ།</strong></p>
<!-- /wp:paragraph -->

<!-- wp:paragraph -->
<p><strong>༥མི་དམངས་ཁྲིམས་ཁང་གི་བརྡ་སྦྱོར་ལས་དམངས་དོན་གྱོད་གཞིའི་མཇུག་མ་རྫོགས་བར་དུ་ཕྱི་རྒྱལ་དུ་བསྐྱོད་མི་ཆོག་པའི་གནད་དོན་ལྡན་པ།</strong></p>
<!-- /wp:paragraph -->

<!-- wp:paragraph -->
<p><strong>༦</strong><strong> </strong><strong>ཉེས་དོན་གཏུག་བཤེར་གྱི་གྱོད་ཡའམ་ཉེས་བྱས་དོགས་གཞིའི་མི་སྣ་ཡིན་པ།</strong></p>
<!-- /wp:paragraph -->

<!-- wp:paragraph -->
<p><strong>༧རྒྱལ་སྲིད་སྤྱི་ཁྱབ་ཁང་གི་འབྲེག་ཐོགས་དོ་དམ་ལས་ཁུངས་ཀྱིས་མི་དེ་ཕྱི་རྒྱལ་དུ་སོང་ན་རྒྱལ་ཁབ་བདེ་འཇགས་ལ་གནོད་པ་བཟོ་སྲིད་པའམ་རྒྱལ་ཁབ་ཀྱི་ཁེ་ཕན་ལ་གཏོར་བཤིག་ཚབས་ཆེན་བཟོ་བའི་ཉེན་ཁ་ཡོད་པ།</strong></p>
<!-- /wp:paragraph -->

<!-- wp:paragraph -->
<p><strong> </strong><strong>དྲི་བ།</strong><strong> </strong><strong>ཕྱི་བསྐྱོད་ལམ་ཡིག་ཕྱིར་བསྡུ་བྱས་ཚེ་ཅི་ཞིག་བྱེད་དགོས་པ་རེད།</strong></p>
<!-- /wp:paragraph -->

<!-- wp:paragraph -->
<p><strong>ལན།</strong><strong> </strong><strong>ཕྱི་བསྐྱོད་ལམ་ཡིག་སྤྲོད་པ་ནི་སྲིད་འཛིན་ཆོག་མཆན་གྱི་ཁོངས་གཏོགས་ཡིན་པ་དང་།</strong><strong> </strong><strong>སྤྲད་ཟིན་པའི་ཆོག་མཆན་དང་དཔང་ཡིག་རང་གར་ཕྱིར་བསྡུ་དང་གཏོར་བརླག་བྱེད་ཆོག་གི་མ་རེད།</strong><strong> </strong><strong>སྲིད་འཛིན་ཆོག་མཆན་གྱི་ཁྲིམས་ཀྱི་དོན་ཚན་༨་པ་ཡི་ནང་དུ།</strong><strong> </strong><strong>སྤྱི་དམངས་ཀྱིས་ཁྲིམས་མཐུན་གྱི་སྒོ་ནས་བླངས་པའི་སྲིད་འཛིན་ཆོག་མཆན་ལ་ཁྲིམས་ལུགས་ཀྱིས་སྲུང་སྐྱོབ་བྱེད་པ་དང་།</strong><strong> </strong><strong>སྲིད་འཛིན་ལས་ཁུངས་ཀྱིས་རང་སྣང་གང་ཤར་གྱིས་ནུས་པ་སོན་པའི་སྲིད་འཛིན་ཆོག་མཆན་ལ་བཅོས་བསྒྱུར་བྱས་མི་ཆོག</strong><strong> </strong><strong>སྤྱི་མཐུན་གྱི་ཁེ་ཕན་གྱི་ཆེད་དུ་སྲིད་འཛིན་ཆོག་མཆན་ཕྱིར་བསྡུ་བྱས་ན་དེ་ལས་འཕྲོས་པའི་གྱོང་གུན་ལ་སྲིད་འཛིན་ལས་ཁུངས་ཀྱི་གུན་གསབ་འཇལ་དགོས་ཞེས་གཏན་འཁེལ་བྱས་ཤིང་།</strong><strong> </strong><strong>ཕྱི་བསྐྱོད་ལམ་ཡིག་གི་ཁྲིམས་ཀྱི་དོན་ཚན་༢་པ་་ཡི་ནང་དུ། ལས་ཁུངས་གང་དང་གང་གིས་ཀྱང་ཕྱི་བསྐྱོད་ལམ་ཡིག་བཙན་ཉར་དང་གཏོར་བརླག་བྱས་མི་ཆོག་ཅེས་གཏན་དབབ་བྱས་ཤིང་དོན་ཚན་༡༥་པ་ཡི་ནང་དུ།
ཕྱི་བསྐྱོད་ལག་ཁྱེར་བཙན་ཉར་བྱེད་དགོས་པའི་ཆ་རྐྱེན་ནི་ཁྲིམས་ཁང་དང་ཞིབ་དཔྱོད་ལས་ཁང་།</strong><strong> </strong><strong>སྤྱི་བདེ་ལས་ཁུངས་དང་སྲིད་འཛིན་ལྟ་ཞིབ་ལས་ཁུངས་ཀྱིས་གྱོད་གཞི་ཐག་གཅོད་པའི་ཆེད་དུ་ཁྲིམས་ལྟར་དོ་བདག་གི་ཕྱི་བསྐྱོད་ལམ་ཡིག་བཙན་ཉར་བྱས་ཆོག་ཅེས་གཏན་འབེབས་བྱས་པ་ལྟར་ན།</strong><strong> </strong><strong>གོང་གི་ལས་ཁུངས་དེ་དག་ལ་མང་ཚོགས་དཀྱུས་མའི་ཕྱི་བསྐྱོད་ལམ་ཡིག་ཕྱོགས་ཡོངས་ནས་ཕྱིར་བསྡུ་བྱེད་པའི་དབང་ཐང་མེད།</strong><strong> </strong><strong>ཁྲིམས་བཟོའི་ཁྲིམས་ལྟར་ན།</strong><strong> </strong><strong>སྤྱི་དམངས་ཀྱི་འགྲོ་འདུག་རང་དབང་ལ་ཚད་བཀག་བྱེད་པའི་ཁྲིམས་རྒྱལ་ཡོངས་མི་དམངས་འཐུས་མི་ཚོགས་ཆེན་མ་གཏོགས་ཚོགས་པའམ་ལས་ཁུངས་གང་ལའང་བཟོ་བའི་དབང་ཐང་མེད་ཅེས་གཏན་འཁེལ་བྱས་ཡོད་པ་ལྟར་ན།</strong><strong> </strong><strong>དེང་སྐབས་བོད་དང་གྲངས་ཉུང་མི་རིགས་ས་ཁུལ།</strong><strong> </strong></p>
<!-- /wp:paragraph -->

<!-- wp:paragraph -->
<p><strong>དེས་མི་ཚད་རྒྱ་ནག་གི་ས་ཁུལ་ནས་ཀྱང་སྤྱི་དམངས་ཀྱི་ཕྱི་བསྐྱོད་ལམ་ཡིག་ཕྱིར་བསྡུ་བྱེད་བཞིན་པའི་ལས་ཀ་ལས་སྟངས་འདི་ལ་ཁྲིམས་ཀྱི་རྒྱབ་རྟེན་རྩ་བ་ཉིད་ནས་མེད།</strong><strong> </strong><strong>དེ་ནི་རྒྱལ་ཁབ་ཁྲིམས་ལྟར་སྐྱོང་བའི་ལམ་ལུགས་ལ་མངོན་སུམ་འཛེམས་མེད་ཀྱིས་གཏོར་བཤིག་བྱས་པ་རེད།</strong><strong> </strong><strong>གནད་དོན་འདི་རིགས་ཐག་གཅོད་པར་ཆེ་ས་ནས་མི་མང་གིས་རྒྱལ་ཡོངས་དམངས་ཆེན་རྒྱུན་ལས་ལྷན་ཁང་གི་ཁྲིམས་ལུགས་དང་རྩ་ཁྲིམས་ཨུ་ཡོན་ལྷན་ཁང་ལ་ཡི་གེ་བྲིས་ཏེ་མི་རིགས་ས་ཁུལ་ནས་ལས་ཀ་ལས་སྟངས་འདི་རིགས་མཚམས་གཅོད་པའི་བཀའ་རྒྱ་འབེབ་ཏུ་འཇུག་དགོས།</strong><strong> </strong><strong>སྐྱོན་བརྗོད་བྱེད་དགོས།</strong><strong> </strong><strong>ཆུང་ས་ནས་སྲིད་འཛིན་གཏུག་བཤེར་དང་བསྐྱར་གྲོས་བཅས་ཀྱི་བརྒྱུད་རིམ་བརྒྱུད་དེ་རང་གི་ཐོབ་ཐང་དང་ལམ་ཡིག་སྲུང་སྐྱོབ་བྱེད་དགོས།</strong></p>
<!-- /wp:paragraph -->
