---
layout: post
title: ཆེས་མཐོ་མི་དམངས་ཁྲིམས་ཁང་ལ་བསྐུར་བའི་ཡེ་གེ་ཞིག
date: 2018-01-14 17:53
author: trimleng
comments: true
categories: [སྐད་ཡིག]
---
<div dir="auto">༄༅།། བཀུར་འོས་ཆེས་མཐོ་མི་དམངས་ཁྲི<wbr />མས་ཁང་ལགས།</div>
<div dir="auto"></div>
<div dir="auto">                                                    ཆེད་ཞུ།</div>
<div dir="auto">ང་ཚོ་བོད་ཀྱི་ས་ཁུལ་གྱི་རང་སྐྱོ<wbr />ང་ལྗོངས་དང་བོད་རིགས་རང་སྐྱོང་<wbr />ཁུལ་དང་དེའི་ཁོངས་སུ་གཏོགས་པའི་<wbr />རྫོང་དང་གྲོང་ཁྱེར་བཅས་ཀྱི་མི་<wbr />དམངས་ཁྲིམས་ཁང་གི་དྲ་རྒྱའི་ནང་<wbr />དུ་བོད་ཡིག་གཏན་ནས་བཀོལ་སྤྱོད་<wbr />བྱེད་ཀྱིན་མེད་པས། རྒྱ་ཡིག་མི་ཤེས་པའི་བོད་རིགས་<wbr />ཕལ་ཆེ་བས་དྲ་རྒྱ་དེ་དག་ལས་ཏང་<wbr />དང་རྒྱལ་ཁབ་ཀྱི་སྲིད་ཇུས་དང་ཁྲི<wbr />མས་ལུགས་ཤེས་བྱ་ཁག་ལ་སློབ་སྦྱོ<wbr />ང་དང་ཤེས་ཚོར་གཏན་ནས་བྱེད་ཐུབ་<wbr />གིན་མེད། བོད་རིགས་རང་སྐྱོང་བྱེད་པའི་རི<wbr />མ་པ་སོ་སོའི་མི་དམངས་ཁྲིམས་ཁང་<wbr />གིས་བོད་ཡིག་བཀོལ་སྤྱོད་མི་བྱེ<wbr />ད་པ་དེ་རྒྱལ་ཁབ་ཀྱི་རྩ་ཁྲིམས་<wbr />དང་། མི་རིགས་ས་གནས་རང་སྐྱོང་གི་ཁྲི<wbr />མས། བོད་རང་སྐྱོང་ལྗོངས་ཀྱི་བོད་སྐ<wbr />ད་ཡིག་སློབ་སྦྱོང་དང་བེད་སྤྱོད་<wbr />དར་སྤེལ་བཅས་ཀྱི་གཏན་འབེབས། བོད་རིགས་རང་སྐྱོང་ཁུལ་བཅུའི་<wbr />རང་སྐྱོང་སྲོལ་ཡིག་དང་བོད་སྐད་<wbr />ཡིག་གི་ལས་དོན་སྲོལ་ཡིག་བཅས་ཀྱི<wbr />་ནང་དུ་རང་སྐྱོང་ས་ཁུལ་གྱི་ཁྲི<wbr />མས་འཛིན་ལས་ཁུངས་ཀྱིས་བོད་སྐད་<wbr />ཡིག་ངེས་པར་དུ་</div>
<!--more-->
<div dir="auto">བཀོལ་སྤྱོད་བྱེད་<wbr />དགོས་པའི་དོན་ཚན་དང་འགལ་ཡོད་ཅི<wbr />ང་། དེ་ནི་རྒྱ་ཡིག་ཀློག་མི་ཤེས་པའི་<wbr />བོད་རིགས་མང་བོ་ཞིག་གིས་བོད་རི<wbr />གས་རང་སྐྱོང་གི་ས་གནས་ཀྱི་མི་<wbr />དམངས་ཁྲིམས་ཁང་གི་བཅད་ཁྲ་དང་<wbr />གསལ་བསྒྲགས། རྒྱལ་ཁབ་ཀྱི་ཁྲིམས་ལུགས་ཁྲིམས་<wbr />སྲོལ་དང་ཁྲིམས་འཛིན་གསེད་བཀྲོལ་<wbr />སོགས་ལ་དུས་ལྟར་རྒྱུས་ལོན་བྱེད་<wbr />ཐུབ་ཀྱིན་མེད་པའི་རྐྱེན་གྱིས་ཐོ<wbr />བ་ཐང་སྲུང་སྐྱོབ་བྱེད་མ་ཐུབ་པའི<wbr />་རྒྱུ་རྐྱེན་གཙོ་བོ་ཞིག་ཡིན།  ཀྲུང་ཧྭ་མི་དམངས་སྤྱི་མཐུན་རྒྱ<wbr />ལ་ཁབ་ཀྱི་མི་དམངས་ཁྲིམས་ཁང་རྩ་<wbr />འཛུགས་ཁྲིམས་ཀྱི་དོན་ཚན་༦་པ་ཡི་<wbr />ནང་དུ་གྲངས་ཉུང་མི་རིགས་རང་སྐྱོ<wbr />ང་ས་ཁུལ་གྱི་མི་དམངས་ཁྲིམས་ཁང་<wbr />གིས་བཅད་ཁྲ་དང་། གསལ་བསྒྲགས།གཞུང་ཡིག་ཁག་གཞན་དག་<wbr />སྤེལ་སྐབས་རང་སྐྱོང་ས་ཁུལ་དེའི་<wbr />སྤྱི་སྤྱོད་སྐད་ཡིག་བཀོལ་སྤྱོད་<wbr />བྱེད་དགོས་ཞེས་གཏན་འཁེལ་བྱས་ཡོ<wbr />ད་པས། བོད་རིགས་རང་སྐྱོང་ས་ཁུལ་གྱི་རི<wbr />མ་པ་སོ་སོའི་མི་དམངས་ཁྲིམས་ཁང་<wbr />གི་དྲ་རྒྱ་ཐམས་ཅད་ཀྱི་ནང་དུ་མ་<wbr />གྲོས་གཅིག་མཐུན་གྱི་སྒོ་ནས་བོད་<wbr />ཡིག་བཀོལ་སྤྱོད་མི་བྱེད་པའི་<wbr />གནས་ཚུལ་འདི་ལ་བརྟགས་ན་ཆེས་མཐོ་<wbr />མི་དམངས་ཁྲིམས་ཁང་གིས་ལས་དོན་<wbr />འདི་རིགས་ལ་རྒྱབ་སྐྱོར་བྱེད་པའི<wbr />་འགྲེལ་བརྗོད་ཅིག་ལོགས་སུ་བཞག་<wbr />ཡོད་དམ་སྙམ་པའི་དོགས་པ་ཞིག་སྐྱེ<wbr />ས་མྱོང་མོད། འོན་ཀྱང་ཆེས་མཐོ་མི་དམངས་ཁྲིམས་<wbr />ཁང་གིས་རྩ་ཁྲིམས་དང་རྦད་དེ་འགལ་<wbr />བའི་བཀའ་རྒྱ་འདི་ལྟ་བུ་སྤེལ་མི་<wbr />སྲིད་པས་ན་དོགས་པ་འདི་ལ་ཕལ་ཆེར་<wbr />གཞི་འཛིན་ས་མེད་པར་སྙམ། དེ་ནས་བོད་རང་སྐྱོང་ལྗོངས་མཐོ་<wbr />རིམ་མི་དམངས་ཁྲིམས་ཁང་དང་དེའི་<wbr />འོག་གི་ཁུལ་རང་བཞིན་ཅན་གྱི་གྲོ<wbr />ང་ཁྱེར་དང་ས་ཁུལ། བོད་རང་སྐྱོང་ཁུལ་བཅུ་དང་དེའི་<wbr />ཁོངས་གཏོགས་ཀྱི་རྫོང་ཁག་བཅས་ཀྱི<wbr />་མི་དམངས་ཁྲིམས་ཁང་བཅས་ཀྱིས་ཀྱ<wbr />ང་རྩ་ཁྲིམས་དང་མི་དམངས་ཁྲིམས་<wbr />ཁང་རྩ་འཛུགས་ཁྲིམས་ཀྱི་གཏན་འཁེ<wbr />ལ་མི་ཤེས་པ་མི་སྲིད་ཅིང་། རང་གི་ས་ཁུལ་གྱི་རང་སྐྱོང་སྲོལ་<wbr />ཡིག་དང་བོད་སྐད་ཡིག་ལས་དོན་གྱི་<wbr />སྲོལ་ཡིག་བཅས་ཀྱི་གཏན་འཁེལ་ཡང་<wbr />མི་ཤེས་པ་མི་སྲིད་ཅིང་།བོད་རི<wbr />གས་རང་སྐྱོང་ས་ཁུལ་གྱི་མི་དམངས་<wbr />ཁྲིམས་ཁང་ཡིན་པའི་ཆ་ནས་ཁོང་ཚོས་<wbr />དུས་གཅིག་དང་ཕྱོགས་ཡོངས་ནས་རང་<wbr />གི་སྲོལ་ཡིག་དང་མི་མཐུན་པའི་ལས་<wbr />ཀ་ལས་མི་སྲིད་པར་འདོད་ནའང་། དངོས་ཡོད་གནས་ཚུལ་ནི་ཁོང་ཚོས་ཁྲི<wbr />མས་དང་མི་མཐུན་པའི་ལས་ཀ་ལས་དང་<wbr />ལས་བཞིན་པ་དེ་ཁོང་ཚོའི་གཞུང་ཕྱོ<wbr />གས་ཀྱི་བོད་ཡིག་ཉག་གཅིག་མེད་པའི<wbr />་དྲ་རྒྱ་ཐམས་ཅད་ཀྱིས་བདེན་དཔང་<wbr />བྱེད་ཐུབ། གནད་དོན་འདི་ལ་གཞིགས་ནས་སོམ་ཉི་<wbr />དང་ཐེ་ཚོམ་གྱི་རྒྱ་ལས་ཐར་མ་ཐུབ་<wbr />པར། ང་ཚོས་ཆེས་མཐོ་མི་དམངས་ཁྲིམས་<wbr />ཁང་ལ་གཤམ་གྱི་དྲི་བ་འདི་དག་འདྲི<wbr />་རྒྱུ་ཡིན། ཆེས་མཐོ་མི་དམངས་ཁྲིམས་ཁང་གིས་<wbr />ང་ཚོར་ལན་ཞིག་བསྐུར་རྒྱུ་དེ་ང་<wbr />ཚོའི་རེ་བའོ།།</div>
<div dir="auto"></div>
<div dir="auto">༡ བོད་ཀྱི་སྐད་ཡིག་དེ་བོད་རིགས་<wbr />རང་སྐྱོང་ས་ཁུལ་གྱི་མི་དམངས་ཁྲི<wbr />མས་ཁང་གི་དྲ་རྒྱ་ལ་མཚོན་ན་བཀོལ་<wbr />མི་རུང་བའི་ཡིག་རིགས་ཤིག་ཡིན་<wbr />ནམ། དེ་ལྟར་ཡིན་ན་དེ་ལ་ཁྲིམས་ལུགས་<wbr />ཀྱི་རྒྱབ་རྟེན་ཅི་ཡོད་དམ། དེ་ལྟར་མིན་ན་བོད་རིགས་རང་སྐྱོ<wbr />ང་ས་ཁུལ་གྱི་མི་དམངས་ཁྲིམས་ཁང་<wbr />ཐམས་ཅད་ཀྱི་དྲ་རྒྱའི་ནང་དུ་བོད་<wbr />ཡིག་མི་འཇོག་པའི་རྒྱུ་མཚན་ཅི་ཡི<wbr />ན་ནམ།</div>
<div dir="auto"></div>
<div dir="auto">༢ བོད་རིགས་རང་སྐྱོང་ས་ཁུལ་གྱི་རི<wbr />མ་པ་སོ་སོའི་མི་དམངས་ཁྲིམས་ཁང་<wbr />ལ་མཚོན་ན་བོད་ཡིག་ནི་མེད་ན་ཆོག་<wbr />པའི་ཡིག་རིགས་ཤིག་ཡིན་ནམ།</div>
<div dir="auto"></div>
<div dir="auto">༣ བོད་ཁུལ་གྱི་རྒྱ་ཡིག་ཀློག་མི་ཐུ<wbr />བ་པའི་རྒྱ་ཆེའི་བོད་རིགས་རོང་<wbr />འབྲོག་མང་ཚོགས་ཀྱིས་རང་གི་མི་<wbr />དམངས་ཁྲིམས་ཁང་གི་དྲ་རྒྱའི་ནང་<wbr />དུ་ཡོད་པའི་བཅད་ཁྲ་དང་གསལ་བསྒྲ<wbr />གས་སོགས་ཀློག་མ་ཐུབ་པའི་རྐྱེན་<wbr />གྱིས་ཁོང་ཚོའི་ཐོབ་ཐང་ལ་གོད་ཆག་<wbr />བྱུང་ན་དེ་ནི་མང་ཚོགས་ཀྱིས་རྒྱ་<wbr />ཡིག་མ་ཤེས་པས་སོ་སོའི་སྡུག་གྱོ<wbr />ང་ཡིན་ནམ། ཡང་ན་བོད་རིགས་རང་སྐྱོང་ས་ཁུལ་<wbr />གྱི་མི་དམངས་ཁྲིམས་ཁང་གིས་ཁྲི<wbr />མས་མ་བསྲུངས་ཏེ་གཞུང་འབྲེལ་དྲ་<wbr />རྒྱར་བོད་ཡིག་མ་བཞག་པར་ལས་དོན་<wbr />འཐུས་ཤོར་ལ་སོང་བའི་སྐྱོན་གྱིས་<wbr />བྱས་པ་རེད་དམ།</div>
<div dir="auto">ད་ལྟ་ཡུལ་ཤུལ་བོད་རིགས་རང་སྐྱོ<wbr />ང་ཁུལ་འབྲིང་རིམ་མི་དམངས་ཁྲིམས་<wbr />ཁང་གིས་བཀྲ་ཤིས་དབང་ཕྱུག་གི་ཉེ<wbr />ས་དོན་གྱོད་གཞི་ལ་ཁྲིམས་བཤེར་<wbr />འདྲི་གཅོད་བྱེད་བཞིན་པའི་སྒང་ཡི<wbr />ན། བཀྲ་ཤིས་དབང་ཕྱུག་གིས་ཡུལ་ཤུལ་<wbr />མི་དམངས་ཁྲིམས་ཁང་དང་སྲིད་གཞུང་<wbr />ལ་སོགས་པའི་ཁྲིམས་འཛིན་དང་སྲིད་<wbr />འཛིན་ལས་ཁུངས་ཀྱིས་བོད་ཡིག་བཀོ<wbr />ལ་སྤྱོད་བྱེད་ཀྱིན་མི་འདུག་ཅེས་<wbr />བསམ་འཆར་བཤད་པ་ཙམ་གྱིས་དེ་གའི་<wbr />ཁྲིམས་འཛིན་ལས་ཁུངས་སོགས་ཀྱིས་<wbr />ཁོང་འཛིན་བཟུང་བྱས་ཏེ་ཉེས་འཛུ<wbr />གས་བྱས་པ་རེད། ཡིན་ནའང་ཡུལ་ཤུལ་བོད་རིགས་རང་སྐྱོ<wbr />ང་ཁུལ་གྱི་འབྲིང་རིམ་མི་དམངས་ཁྲི<wbr />མས་ཁང་དང་སྲིད་གཞུང་གི་དྲ་རྒྱའི<wbr />་ནང་དུ་བོད་ཡིག་ཡིག་འབྲུ་གཅིག་<wbr />ཀྱང་བྲིས་མེད། ས་གནས་སྲིད་གཞུང་དང་མི་དམངས་ཁྲི<wbr />མས་ཁང་སོགས་ཀྱི་སྔ་ཚིག་ཕྱི་ཚིག་<wbr />གིས་མི་ནོན། རྐང་རྗེས་ལག་པས་མི་བསུབ་པའི་བྱ་<wbr />སྤྱོད་དེ་དག་གིས་བོད་མི་མང་གི་<wbr />སེམས་ཕྱུང་བ་མ་གཏོགས་གཞན་གྱིས་<wbr />མིན། བོད་ཁུལ་ན་འདི་འདྲའི་གནད་དོན་ཁྱ<wbr />བ་བརྡལ་དུ་གྱུར་ཡོད་པའི་སྣང་ཚུ<wbr />ལ་དེ་དག་ལ་ཆེས་མཐོ་མི་དམངས་ཁྲི<wbr />མས་ཁང་གིས་དོ་སྣང་བྱེད་དགོས་པའི<wbr />་དུས་ལ་བབ་འདུག མཐར་རྒྱལ་ཁབ་ཁྲིམས་སྐྱོང་གི་སྣ<wbr />ང་བས་རྒྱལ་ཁམས་འདིའི་མུན་པ་སེལ་<wbr />བར་ཤོག་ཅེས་སྒྲོལ་མ་སྐྱབས་ལ་སོ<wbr />གས་པའི་མདོ་དབུས་ཁམས་གསུམ་དང་རྒྱ<wbr />ལ་ཁབ་ཕྱི་ནང་གང་རུང་དུ་གནས་བསྡོ<wbr />ད་བྱས་ཡོད་པའི་བོད་མི་བརྒྱ་དང་བཅུ་བདུན་གྱིས་སྤྱི་ལོ་༢༠༡༨་ལོ<wbr />འི་ཟླ་དང་པོའི་ཚེས་༡༡་ཉིན་ལ་ཕུ<wbr />ལ།</div>
<div dir="auto"></div>
<div dir="auto"></div>
<div dir="auto">ཡི་གེ་ཕུལ་མཁན།</div>
<div dir="auto">སྒྲོལ་མ་སྐྱབས།  བཀྲ་ཤིས་དོན་འགྲུབ།  བསྟན་འཛིན། བློ་བཟང་ནམ་མཁའ།  བ་ཡོད་གྲགས་པ་རྒྱལ་མཚན།  རྟ་མགྲིན་འབུམ། ཐོགས་མེད།  དོན་འགྲུབ་རྒྱ་མཚོ། འུར་རྡོ། དཔལ་བཟང་རྡོ་རྗེ།  དབང་ལྡན།  ཤེས་རབ།  བསྟན་པ་ཚེ་རིང་།  ཚེ་སྟོབས།  དཀོན་མཆོག་ཚེ་དབང་།  གླིང་བསྟན།  རྡོ་རྗེ་ཚེ་རིང་།  སྒྲོལ་མ་ཚེ་བརྟན།  པད་མ་ཚེ་རིང་།  ཚེ་རིང་ཆོས་འགྲུབ།  དཀོན་མཆོག་ཚེ་འཕེལ།  སྐྱ་བུ།    དར་འབུམ་ཚེརིང་།  གནམ་ལྕགས་རྡོ་རྗེ།  པདྨ་རྒྱལ།  འབྲུག་རྒྱས།  འོད་ཟེར་འབུམ།རིན་ཆེན་རྡོ་རྗེ།  འཇིག་པོ།  རྣམ་རྒྱལ།  དབང་དར།  མཁའ་འགྲོ  དབྱངས་གསལ་སྐྱབས།  འཇིགས་བྱེད་སྐྱབས།  བློ་བཟང་དོན་འགྲུབ།  སྐལ་ལྡན་དབང་མོ།  སྟག་ལྷ་འབུམ།  ཨ་རིག་ལྷ་འབུམ།  ཨ་རིག་མགོན་པོ་རྒྱལ། གུ་རུ་རྒྱལ་མཚན།  ངག་དབང་བློ་བྲོས།  ཀུན་བཟང་རྒྱལ་མཚན།  ཚེ་རིང་ནོར་བུ།  བཀྲ་ཤིས་རྒྱ་མཚོ།  ཨ་ཁྲི་ཆེན།    བསམ་དབང་།  དོན་འགྲུབ་རྡོ་རྗེ།  དཔལ་བཟང་།  བློ་བཟང་རྒྱ་མཚོ།  ཐོ་རེངས། (ཁྲི་ཀ)   བློ་བཟང་དཔལ་ལྡན། (མཚོ་ལྷོ།)  ལྷ་མཁར་རྒྱལ། (ཁྲི་ཀ)  ཚེ་འབྲུག་རྒྱལ།    རིག་འཛིན་རྡོ་རྗེ།  སྐལ་བཟང་སྐྱབས།  དབྱངས་ཅན།  རྣམ་པར་རྒྱལ།  ཐར་མདོ།  བོན་ཐར།(ཁྱུང་བོ་སྟེང་ཆེན།)  རྡོ་ཚེ། (རྨ་ལྷོ)  ཚེ་ཐར་འབུམ། (ཁྲི་ཀ)  སྦྱིན་པ་མཐར་ཕྱིན། (ཁྲི་འདུ།)  བློ་གྲོས་ཀུན་གསལ། (རྔ་བ།)  བསྟན་པ་ལམ་བཟང་།  གུ་རུ་རྡོ་རྗེ།  པདྨ་ཚེ་རིང་།  ཚེ་རིང་ཐར།  ཚེ་རིང་བཀྲ་ཤིས།  ཉི་འོད།  ཀུན་དགའ་སྒྲོལ་མ།  ཀླུ་ཐར་རྒྱལ།(མཚོ་ལྷོ།)  ཆོས་དར་རྒྱལ།(མཚོ་ལྷོ།)  དབང་བྷ།(མཚོ་ལྷོ།)  ཚུལ་ཁྲིམས་མཐར་ཕྱིན།  ཀླུ་བརྒྱ་ཐར།  རྡོ་རྗེ་སྐྱབས།(གཅན་ཚ།)  ཚེ་དབང་སྒྲོལ་མ།  བན་ཚེ་རིང་།(ཅོ་ནེ།)  བླ་མ་སྐྱབས།(ཀན་ལྷོ།)  ཚེ་རིང་།(མཚོ་སྔོན།)  བཀྲ་ཤིས་དོན་འགྲུབ།(མགོ་ལོག)  ཐོགས་མེད། (མགོ་ལོག)  ལྷ་མཆོག (རྔ་བ།)  བཀྲ་ཤིས་དགེ་ལེགས།  མཁར་ལོ།(བླ་བྲང་།)  ལྷག་བསམ།(མཚོ་སྔོན་ཞོན་ཧྭ།)  དྲན་གསལ་རང་གྲོལ། (ཟི་ཁྲོན་དཀར་མཛེས་གསེར་རྟ།)  བསྟན་པ། (ཀན་ལྷོ།)  བསྟན་འཛིན་བློ་ལྡན། (མཚོ་ལྷོ་ཁྲི་ཀ།)  སྟོབས་ཆེན་རྒྱལ།(མཚོ་སྔོན་བྲག་<wbr />དཀར་རྫོང་།)  རྡོ་རྗེ།(རྩེ་ཁོག)  ཆོས་སྐྱབས།(ཛམ་ཐང་།)  རྡོ་རྗེ།(བླ་བྲང་།)  ཟོན་ཐར་ཚེ་རིང་།(རྨ་ལྷོ།)  ལྕགས་ཐར་འབུམ།(ཁྲི་ཀ)  རྡོ་རྗེ་འབུམ།(མཚོ་ལྷོ།)  འཇམ་དབྱངས།(མཚོ་ལྷོ་ཁྲི་ཀ། )  མགོན་པོ།(ཙ་ཡུས།)  རྒྱལ་མཚན་ནོར་བུ།(མགོ་ལོག)  རྒྱལ་པོ།(གཞིས་ཀ་རྩེ།)  སངས་རྒྱས་མཚོ།(མཚོ་ལྷོ།)  ཨ་མགོན།(མཛོད་དགེ)  གཅོད་པ་དོན་འགྲུབ།(མཛོད་དགེ)  ཚེ་རིང་རྣམ་རྒྱལ།(ཟི་ཁྲོན་ཟུང་<wbr />ཆུ།)  རྡོ་རྗེ།  ཡེ་ཤེས་རྒྱ་མཚོ།(མདོ་ལྷོ་བསང་ཆུ<wbr />།)  ཤེས་རབ་ཉི་མ།(གཏེར་ལམ་རྫོང་།)  ཡར་འཕེལ།(ཡུལ་ཤུལ་ནང་ཆེན།)  ཆོས་འབྱོར་རྒྱལ་མཚན།(མཚོ་ལྷོ།) སྐར་མ་ལྷུན་འགྲུབ།(མཚོ་ལྷོ།)  བདེ་མཆོག་ཐར།(མཚོ་ལྷོ་བྲག་དཀར་<wbr />རྫོང་།)  ཡུམ་བཀྲ་ཤིས།(ཀན་ལྷོ་ཅེ་ནེ་ཆོས་<wbr />དཔལ།)  ཁམས་སྨྱོན་ཧེ་རུ་ཀ (ཡུལ་ཤུལ་ནང་ཆེན།)  ཤ་བོ་བཀྲ་ཤིས། (རྨ་ལྷོ་རེབ་གོང་།)  མཁས་བཙུན་རྒྱ་མཚོ། (མདོ་སྨད་ཁྲི་ཀ)  དཀོན་མཆོག་ཚེ་དབང་།(འབྲི་རུ་ཤག་<wbr />ཆུ།)  ཚེ་རིང་། ལྷ་མཆོག་འབུམ། (མཚོ་ལྷོ་ཁྲི་ཀ) སྲས་མཆོག་རྡོ་རྗེ།(མཚོ་ལྷོ།)  ཀློང་གསལ།(དཀར་མཛེས་གསེར་རྟ།)  ཚེ་རིང་དོན་གྲུབ། (ཟུང་ཆུ།)  ཐུབ་བསྟན་ཚེ་རིང་། (ཀན་ལྷོ་རྨ་ཆུ།) ལ་སོགས་པས།</div>
