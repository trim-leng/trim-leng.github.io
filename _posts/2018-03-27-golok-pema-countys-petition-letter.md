---
layout: post
title: པདྨ་མ་རྫོང་གི་མཐོ་རིམ་ལས་ཁུངས་དང་འབྲེལ་ཡོད་སྤྱི་སྟེགས་ཁག་ཏུ་བོད་ཡིག་ཆ་ཚང་ཞིག་སྤྱོད་པར་རེ་ཞུའི་ཡི་གེ
date: 2018-03-27 21:28
author: trimleng
comments: true
categories: [སྐད་ཡིག]
---
<span style="font-size: 12pt;">རང་རྫོང་གི་མཐོ་རིམ་ལས་ཁུངས་ཁག་<wbr />དང་སྤྱི་སྟེགས་དོ་དམ་པ་རྣམ་པ།</span>

<span style="font-size: 12pt;">དེ་ཡང་རང་རྫོང་གི་སྤྱི་ཚོགས་འཕེ<wbr />ལ་རྒྱས་དང་སྤྱི་ཚོགས་དོ་མཉམ། སྤྱི་ཚོགས་ཀྱི་སྒྲིག་གཞི་དང་སྤུ<wbr />ས་ཚད་སྔར་ལས་འཐུས་ཚང་དང་ཆ་མཐུན་<wbr />དུ་ཕྱོགས་བཞྀན་པའི་དུས་འདིར། ང་ཚོས་ཀྱང་དུས་མཚུངས་སུ་ཁྱེད་གོ<wbr />ང་རིམ་གྱི་ལས་ཁུངས་ཁག་དང་འབྲེལ་<wbr />ཡོད་སྤྱི་སྟེགས་དོ་དམ་པ་རྣམས་ལ། ལས་ཁུངས་ཀྱི་ཡིག་ཆ་གལ་ཆེན་དག་<wbr />དང་སྤྱི་སྟེགས་སུ་བཀོད་པའི་བརྡ་<wbr />འཕྲིན་གསར་བ་དེ་དག་རྒྱ་ཡིག་གིས་<wbr />གསལ་ཞིང་རྒྱས་པར་བཀོད་པ་ནང་བཞི<wbr />ན། བོད་ཡིག་གི་ལམ་ནས་ཀྱང་དེ་མཚུངས་<wbr />སུ་གསལ་ཞིང་རྒྱས་པར་བཀོད་པའི་རེ<wbr />་བ་སྙིང་ནས་ཞུས་པ་ཡིན། </span><!--more-->

<span style="font-size: 12pt;">དེ་ཡང་ང་ཚོའི་ས་གནས་ལ་མཚོན་ན་<wbr />འདུས་བསྡོད་མི་གྲངས་ལས་ཉུང་མཐའ་<wbr />ཡང་བརྒྱ་ཆའི་དགུ་ཅུ་བོད་རིགས་ཡི<wbr />ན་པ་དང་། དེ་ལས་བོད་ཡིག་ཁོ་ན་ལས་རྒྱ་ཡིག་<wbr />ཡིག་འབྲུ་གཅིག་ཙམ་ཡང་མི་ཤེས་<wbr />མཁན་ཧ་ལམ་ཡང་བརྒྱ་ཆའི་ལྔ་བཅུ་<wbr />ཡས་མས་དང་། ལྷག་པར་དུ་དགོན་པའི་གྲྭ་བ་དང་རོ<wbr />ང་འབྲོག་མང་ཚོགས་ལས་ཕོ་མོ་རྒན་<wbr />གཞོན་མེད་པར་ཚང་མས་བོད་ཡིག་ཁོ་<wbr />ན་ལས་ཡིག་རིགས་གཞན་པ་གཞར་ཡང་མི་<wbr />ཤེས་ལ། ཡིག་རིགས་གཞན་ལ་འབྲེལ་འདྲིས་དང་<wbr />བསླབ་པའི་སྐལ་བ་དང་གོ་སྐབས་ཀྱང་<wbr />ཤིན་ཏུ་ཉུང་བས། ད་ལྟ་ཁོ་ཚོས་ཏང་དང་རྒྱལ་ཁབ་ཀྱི་<wbr />ཁྲིམས་ལུགས་སམ་སྒྲིག་ཡིག སྲིད་གཞུང་དང་གོང་རིམ་གྱི་དགོ<wbr />ངས་དོན་དང་བཀའ་རྒྱ སྤྱི་ཚོགས་གསར་བའི་བཅོས་བསྒྱུར་<wbr />གྱི་ཁ་ཕྱོགས། ཐ་ན་རྫོང་ནང་ཁུལ་གྱི་སྤྱི་ཚོགས་<wbr />བདེ་འཇགས་སྔོན་འགོག་དང་། སྤྱི་ཚོགས་ཆ་མཐུན་གྱི་རྩ་བའི་<wbr />བསམ་བློ། རྫོང་སྲིད་གཞུང་གི་འབྲེལ་ཡོད་<wbr />གནས་ཚུལ་དང་བརྡ་འཕྲིན། ལྷག་པར་དུ་ཁོ་ཚོ་མི་རེ་རེ་འབྲེ<wbr />ལ་བ་ཡོད་པའི་ཁྲིམས་ལུགས་ཤེས་བྱ་<wbr />དང་། བདེ་འཇགས་ཤེས་བྱ། འཕྲོད་བསྟེན་ཤེས་བྱ། རྫོང་ནང་ཁུལ་གྱི་གསར་བྱུང་གནས་<wbr />ཚུལ་ཙམ་ཡང་རྟོག་ཐབས་བྲལ་ལ། དེ་དག་མ་ཤེསཔའི་རྒྱུ་མཚན་གྱིས་<wbr />ཁོ་ཚོ་རྒྱུན་དུ་ཁྲིམས་ལ་འགལ་བ། སྤྱི་ཚོགས་བདེ་འཇགས་ལ་འགལ་བ། འགྲིམ་འགྲུལ་བདེ་འཇགས་ལ་འགལ་བ་<wbr />སོགས་དོན་དག་འདྲ་མིན་སྣ་ཚོགས་<wbr />འབྱུང་གིན་འདུག་ལ། ལྷག་པར་དུ་ཁོ་ཚོས་རང་གི་འཚོ་བ་<wbr />དང་འབྲེལ་བའི་གོང་རིམ་གྱི་བརྡ་<wbr />སྦྱོར་དང་དྲིལ་བསྒྲགས་ཡི་གེ་ཙམ་<wbr />ཡང་ཀློག་ཐབས་བྲལ་བས། ད་ནས་བཟུང་གོང་རིམ་ལས་ཁུངས་དང་<wbr />འབྲེལ་ཡོད་སྤྱི་སྟེགས་དོ་དམ་པ་<wbr />རྣམ་པས་འདྲ་མཉམ་ངང་བོད་ཡིག་གི་<wbr />ལམ་ནས་ང་ཚོར་ལམ་སྟོན་དང་སློབ་<wbr />གསོ། ཁྲིམས་ལུགས་དྲིལ་བསྒྲགས་དང་གསར་<wbr />འགྱུར་ཤེས་བྱ་ངོ་སྤྲོད་བྱ་བར་རེ<wbr />་བ་ནན་གྱིས་ཞུས་པ་ཡིན། </span>

<!--more--><span style="font-size: 12pt;">སྤྱིར་རང་སྐྱོང་ཁུལ་གྱི་སྲོལ་ཡི<wbr />ག་ཁག་ཏུ། ས་གནས་དེའི་སྐད་ཡིག་གི་བདག་དབང་<wbr />དང་དེ་ཁྲིམས་མཐུན་གྱིས་སྤྱོད་<wbr />པའི་ཁེ་དབང་། དེ་མ་བཀོལ་བའི་ཁྲིམས་ཀྱི་བདའ་<wbr />འདེད་སོགས་གཏན་འབེབས་ཇི་མ་ཇི་<wbr />བཞིན་དུ་ཡོད་མོད། ཐེངས་འདིར་དེ་དག་འདིར་མི་འདྲེན་<wbr />པར། གཙོ་བོ་ང་ཚོས་རང་རྫོང་གི་སྤྱི་<wbr />འབངས་ཡོངས་ཀྱི་འདྲ་མཉམ་ངང་། རྒྱལ་ཁབ་དང་གོང་རིམ་གྱི་དགོངས་<wbr />དོན་དང་སྒྲིག་སྲོལ་སོགས་དུས་ཚོ<wbr />ད་ལྟར་ཤེས་རྟོགས་བྱེད་ཐུབ་པ་དང་<wbr />། ཁྲིམས་ལུགས་རྒྱུན་ཤེས་སློབ་སྦྱོ<wbr />ང་བྱེད་པ། འགྲིམ་འགྲུལ་གྱི་ཤེས་བྱ་སློབ་སྦྱོ<wbr />ང་བྱེད་པ།་དེ་བཞིན་དུ་འཕྲོད་བསྟེ<wbr />ན་ཤེས་བྱ་སློབ་སྦྱོང་དང་གསར་བྱུ<wbr />ང་གནས་ཚུལས་རྒྱུས་ལོན་བྱེད་པ་སོ<wbr />གས། མདོར་ན་བོད་ཡིག་གི་ལམ་ནས་ཁོ་ཚོ<wbr />ར་ཏང་དང་རྒྱལ་ཁབ་ཀྱི་ལམ་ལུགས་ལྟ<wbr />ར་ཁྲིད་སྟོན་ཡག་པོ་ཞིག་བྱེད་པར་<wbr />སེམས་བསམ་པའི་གཏིང་ནས་རེ་བ་ཆེན་<wbr />པོ་ཡོད་པ་དང་། རང་རྫོང་གི་ད་ལྟའི་གནས་བབས་གཞི<wbr />ར་བཟུང་ནས། འབྲེལ་ཡོད་ལས་ཁུངས་ཁག་དང་ལས་ཁུ<wbr />ངས་ཁག་གི་སྤྱི་སྟེགས་རྣམས་སུ་བོ<wbr />ད་ཡིག་ཆ་ཚང་ཞིག་བཀོལ་བར་རེ་བ་<wbr />ལན་བརྒྱར་ཞུས་པ་ཡིན། </span>

<span style="font-size: 12pt;">རེ་ཞུ་འབུལ་ཡུལ་གྱི་ལས་ཁུངས་གཙོ<wbr />་བོ་དག་ནི། པདྨ་རྫོང་མི་དམངས་སྲིད་གཞུང་། པདྨ་རྫོང་དམངས་སྲིད་ཅུའུ། པདྨ་རྫོང་སྤྱི་བདེ་ལས་ཁུངས།  པདྨ་རྫོང་མི་དམངས་ཁྲིམས་ཁང་། པདྨ<wbr />་རྫོང་མི་དོན་ལས་ཁུངས། པདྨ་རྫོང་འཕྲོད་བསྟེན་ལས་ཁུངས།  པདྨ་རྫོང་མི་དམངས་སྨན་ཁང་།  པདྨ་རྫོང་རྒྱང་སྒྲོག་བརྙན་འཕྲི<wbr />ན་ཁང་།  པདྨ་རྫོང་དབུལ་སྐྱོར་ལས་ཁུངས།  པདྨ་རྫོང་འགྲིམ་འགྲུལ་ལས་ཁུངས།  པདྨ་རྫོང་སློབ་གསོ་ཅུའུ་དང་། གཞན་རྫོང་ནང་ཁུལ་གྱི་སྐད་འཕྲིན་<wbr />སྤྱི་སྟེགས་སོ་སོར།</span>

<span style="font-size: 12pt;"> </span><span style="font-size: 12pt;">རེ་ཞུ་ཡི་གེ་འདི་པདྨའི་ས་ཁུལ་གྱི<wbr />་དགེ་རྒན་དང་མཐོ་རིམ་སློབ་མ། དགོན་སྡེའི་གྲྭ་བ་དང་སྤྱི་ཚོགས་<wbr />ཁྲོད་ཀྱི་མི་དམངས་དཀྱུས་མ་སོགས་<wbr />མི་བཞི་ཅུ་ལྷག་གིས་མཉམ་རུབ་སྒོ<wbr />ས་བྲིས་ཤིང་ཡར་ཞུ་བྱས་པ་ཡིན་ལ། འདི་ནི་རང་རིགས་ཀྱི་སྐད་ཡིག་དང་<wbr />ས་གནས་སྤྱིའི་འཕེལ་རྒྱས། ལྷག་པར་དུ་འབྲོག་པ་མང་ཚོགས་ཀྱི་<wbr />འཚོ་བའི་ཕྱོགས་མང་བོར་ཕན་པ་རེ་<wbr />ཨེ་ཐོན་སྙམ་ནས་ཁོ་ཚོའི་མགྲིན་<wbr />ཚབ་ཏུ་སྤེལ་བ་ཡིན་པས། སྙན་ཞུ་འདི་སོ་སོས་སྣང་མེད་དུ་<wbr />མི་བཞག་རྒྱུ་རེ་བ་ཧ་ཅང་ཆེ། </span>
