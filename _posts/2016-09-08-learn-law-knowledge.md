---
layout: post
title: ཁྲིམས་ལུགས་ལ་སློབ་སྦྱོང་བྱེད་དགོས་པ།
date: 2016-09-08 03:20
author: trimleng
comments: true
categories: [བསམ་ཚུལ།]
---
ནགས་ཚང་ནུས་བློ།

<img class="alignleft" src="http://4.bp.blogspot.com/-Ijhk7sgEt70/TW5ycJHne3I/AAAAAAAAK3U/9EwS2glNDcw/s1600/%C3%A9%E2%80%9A%C2%A3%C3%A4%C2%BB%E2%80%9C%C3%A5%E2%80%9C%E2%80%A1.jpg" alt="Image result for 纳仓怒罗" width="358" height="269" />

ང་ཚོ་ནི་མི་ཞིག་ཡིན་པའི་ཆ་ནས་བཤད་ན། སྐྱེ་བོ་སུ་དང་སུ་ཡིན་ཡང་རང་རང་ལ་ཆེས་རྩ་བའི་ཁེ་དབང་རེ་ཡོད་པ་ནི་ཤེས་དགོས་པ་མ་ཟད་། མི་རང་གི་ཁེ་དབང་གི་ཐོབ་ཐང་འདི་དག་ལ་ཁྲིམས་ལྡན་གྱི་སྲུང་སྐྱོབ་བྱེད་དགོས་པ་ཡང་ཤེས་དགོས་པ་རེད། རང་ཉིད་ཁ་འོག་ཏུ་བསྡད་ཡོད་པའི་རྒྱལ་ཁབ་སྟེ། རང་བཙན་གྱི་རྒྱལ་ཁབ། ཡང་ན་མངགས་བཅོལ་འོག་ཏུ་ཡོད་པའི་རྒྱལ་ཁབ་བམ། རང་སྲིད་རང་སྐྱོང་མིན་པའི་རྒྱལ་ཁབ་གང་ཡིན་ཡང་། ཐོག་མར་སྐྱེ་བོ་རང་ཉིད་ཀྱིས་རྒྱལ་ཁབ་འདིའི་ཁྲིམས་ལ་སློབ་སྦྱོང་བཟང་བོ་བྱེད་དགོས།

<span style="font-weight: 400;">ཁྲིམས་མཐུན་གྱི་ངང་ནས་རྒྱལ་ཁབ་ཁྲིམས་ཀྱིས་རང་གི་ཁེ་དབང་སོགས་སྲུང་སྐྱོབ་བྱེད་དགོས། ས་ཆ་མང་ཙམ་གྱིས་ཁྲིམས་བཤད་པ་བཟང་ཡང་ལག་ལེན་མི་བྱེད་པ་ནི་དཔོན་ངན་ཉུང་ཤས་ཀྱིས་གཅིག་ནས་སྙིང་རྗེ་མེད་པ་དང་། གཉིས་ནས་གླ་ཕོགས་ལེན་པ་ཙམ་ལས་རྒྱལ་ཁྲིམས་མི་ཤེས་པའི་རྐྱེན་རེད། ཅི་བཤད་ཀྱང་། དབང་བསྒྱུར་མཁན་གྱི་རྒྱལ་ཁྲིམས་ལ་འབངས་མི་སྲུང་སྐྱོབ་ཀྱི་ནུས་ཤུགས་ཆེན་པོ་ཡོད་པ་དང་། སྤྱིར་བཏང་དུ་ཁྲིམས་སོགས་ནི་རྒྱུ་འབྲས་དྲང་བ་ཡིན་ལ། རྒྱལ་ཁྲིམས་བཟང་བོ་ཡོད་ཀྱང་ངོ་ཚ་ཁྲེལ་མེད་ཀྱིས་ལག་ལེན་མི་བྱེད་པའི་གཏུམ་སྤྱོད་ཀྱི་དབང་བསྒྱུར་རྒྱལ་ཁབ་ནི་ཉུང་ཤས་ཡིན་པ་ནི་བཤད་མ་དགོས་པ་རེད། གནད་འགག་ནི་སྐྱེ་བོ་རང་ཉིད་ཀྱིས་རྒྱལ་ཁྲིམས་འདི་དག་ཅི་ལྟར་གོ་དོན་ཆ་ཚང་རྟོགས་པ་དང་རང་གི་ཁེ་ཕན་སྲུང་བའི་ཐད་ཅི་ལྟར་མཁོ་སྤྱོད་བྱེད་པ་ལ་རག་ལས་པ་ཡིན། </span>

<span style="font-weight: 400;">འབངས་མི་མང་ཙམ་གྱིས་རྒྱལ་ཁྲིམས་རང་དང་འབྲེལ་བ་མེད་འདོད་པ་ནི་ནོར་འཁྲུལ་རེད། ཁྱོད་རྒྱལ་ཁབ་འདིའི་ཁ་འོག་ཏུ་བསྡད་ཡོད་པས་ཁྱོད་ཀྱི་ཤེས་ན་མ་ཤེས་ན། ཡང་ན་ཁྱོད་ཀྱི་འདོད་ན་མ་འདོད་ན་རྒྱལ་ཁྲིམས་ཡོད་ཚད་ཁྱོད་ཀྱི་མགོ་ལ་ཡོད་ངེས་ངེས་རེད། ཁྲིམས་ཀྱིས་རང་སྲུང་ཤེས་མཁན་མགོ་ལ་ཆག་སྐྱོན་ཉུང་བ་དང་། ཁྲིམས་ཀྱིས་རང་སྲུང་མི་ཤེས་མཁན་གྱི་མགོ་ལ་དུས་ནམ་ཡང་ཆག་སྐྱོན་མང་ཙམ་དང་། དོན་མེད་དུ་ཁྲིམས་འགལ་གྱི་གཤེ་རྡུང་དྲུད་གསུམ་ཀྱང་ཐེབས་ཀྱིན་ཡོད་ཀྱང་། བཤད་ས་བཤད་ཁུངས་མ་ཤེས་པར་སྒུག་པའི་བུ་ངན་ཟོས་པ་བཞིན་བསྡད་ཡོད་པ་སོགས་ནི་སྙིང་རེ་རྗེ། དེ་བས་ཅི་བཤད་ན་སྐྱེ་བོ་མཐོ་དམན་སུ་ཡིན་ཡང་རང་དང་འབྲེལ་བའི་ཁྲིམས་ལུགས་ཅུང་རེ་སློབ་སྦྱོང་བྱས་ན་དགོས་ངེས་ཀྱི་སྐབས་རེ་ཡོད་ཁོ་ཐག་རེད།</span>
