---
layout: post
title: སྲིད་གྲོས་ཨུ་ཡོན་ཨ་རོལ་ཚང་གི་ཡར་ཞུ།
date: 2017-09-25 19:24
author: trimleng
comments: true
categories: [ཁྲིམས་བཟོའི་སྐོར།, སྐད་ཡིག, སློབ་གསོ་དང་འབྲེལ་བའི་ཁྲིམས་དང་སྲིད་བྱུས།]
---
<p align="center"><span style="color: #000000; font-size: large;"><strong>ཟི་ལིང་དུ་བོད་ཡིག་སློབ་ཆུང་འཛུ<wbr>གས་དགོས།</strong></span></p>
<p align="left"><span style="color: #000000; font-size: large;">
རིག་གནས་ནི་མི་རིགས་ཤིག་རྒྱུན་<wbr>རིང་དུ་འཕེལ་རྒྱས་སུ་འགྲོ་བའི་<wbr>སྲོག་རྩ་ཡིན་ལ། སྐད་དང་ཡི་གེ་ནི་མི་རིགས་རིག་<wbr>གནས་ཀྱི་གྲུབ་ཆ་གཙོ་བོ་དེ་ཡིན་<wbr>ཞིང་། སྐད་དང་ཡི་གེ་ནི་མི་རིགས་གཞན་<wbr>དང་དབྱེ་བ་འབྱེད་པའི་མི་རིགས་ཤི<wbr>ག་གི་བརྡ་རྟགས་དེ་ཡིན་པར་མ་ཟད། མི་རིགས་ཤིག་གི་ཐུན་མོང་གི་སྲོ<wbr>ག་སྙིང་དེ་ཡིན།</span>

<p align="left"><!--more--></p>
<p align="left"><span style="color: #000000; font-size: large;">《ཀྲུང་ཧྭ་མི་དམངས་སྤྱི་མཐུན་རྒྱ<wbr>ལ་ཁབ་ཀྱི་རྩ་ཁྲིམས》ཀྱི་ས་བཅད་<wbr>བཞི་བའི་དོན་ཚན་བཞི་བར་མི་རིགས་<wbr>སོ་སོར་རང་གི་སྐད་ཡིག་བེད་སྤྱོ<wbr>ད་དང་འཕེལ་རྒྱས་སུ་གཏོང་བའི་<wbr>དབང་ཆ་ཡོད་ཅེས་བསྟན་ཡོད། ཀྲུང་གུང་ཀྲུང་དབྱང་སྤྱི་ཁྱབ་སྲི<wbr>ད་འཛིན་ཞི་ཅིན་ཕེན་གྱིས་ཉིས་སྟོ<wbr>ང་བཅུ་བཞི་ལོའི་ཟླ་དགུ་བའི་ཚེས་<wbr>ཉེར་བརྒྱད་ཀྱི་མི་རིགས་ལས་དོན་<wbr>བཞུགས་མོལ་ཚོགས་འདུའི་སྟེང་དུ་<wbr>བསྟན་དོན་ལ། མི་རིགས་འདྲ་མཉམ་ནི་ཏང་གི་མི་རི<wbr>གས་སྲིད་ཇུས་ཀྱི་རྨང་གཞི་ཡིན་ལ། མི་རིགས་འདྲ་མཉམ་རྒྱུན་འཁྱོངས་<wbr>བྱ་བར་མི་རིགས་ཀྱི་ཁྱད་ཆོས་མི་<wbr>འདྲ་བ་སྔོན་དུ་གཞིར་བཟུང་ནས། ཡུན་རིང་གཏན་གནས་ཀྱི་ཁྱད་པར་དང་<wbr>། རིག་གནས་ཀྱི་ཁྱད་པར་ནི་ཁྱད་པར་<wbr>གཙོ་བོ་ཡིན་པའི་དོན་དངོས་ལ་བརྩི<wbr>་བཀུར་བྱེད་དགོས།</span></p>
<p align="left"><span style="color: #000000; font-size: large;">ཉིས་སྟོང་བཅུ་བཞི་ལོའི་ཟླ་བཅུ་<wbr>བའི་ཚེས་བཅུ་གཉིས་ཉིན་《ཀྲུང་གུ<wbr>ང་ཀྲུང་དབྱང་དང་། རྒྱལ་སྲིད་སྤྱི་ཁྱབ་ཁང་གིས་གནས་<wbr>བབ་ཇེ་ལེགས་སུ་གཏོང་བར་ཤུགས་སྣོ<wbr>ན་བྱེད་ཕྱོགས་སྐོར་གྱི་མི་རིགས་<wbr>ལས་དོན་གྱི་སྙན་ཞུ》རུ་བསྟན་དོན། གྲངས་ཉུང་མི་རིགས་ཀྱི་སྐད་ཡིག་<wbr>བེད་སྤྱོད་བྱས་ཏེ་མི་རིགས་རང་ཉི<wbr>ད་ཀྱི་སྐད་ཡིག་སློབ་གསོ་དང་ལེན་<wbr>བྱེད་པའི་དབང་ཆ་ལ་བརྩི་བཀུར་དང་<wbr>སྲུང་སྐྱོབ་བྱེད་དགོས་ལ། མཚམས་མ་ཆད་པར་གྲངས་ཉུང་མི་རིགས་<wbr>ཀྱི་སྐད་ཡིག་རིག་གནས་ཀྱི་སློབ་<wbr>གསོའི་ཆུ་ཚད་མཐོར་འདེགས་སུ་གཏོ<wbr>ང་དགོས།</span></p>
<p align="left"><span style="color: #000000; font-size: large;">མཚོ་སྔོན་ཞིང་ཆེན་གྱི་ཟི་ལིང་ནི<wbr>་ཞིང་ཆེན་གྱི་བོད་རིགས་རང་སྐྱོ<wbr>ང་ཁུལ་དྲུག་གི་མི་རིགས་ལས་བྱེད་<wbr>པ་འདུས་སྡོད་བྱ་པའི་ས་ཞིག་ཡིན་<wbr>ཞིང་། དྲ་རྒྱའི་སྤྱི་སྡོམ་ལྟར་ན་ཉིས་<wbr>སྟོང་བཅོ་ལྔ་ལོར་ཟི་ལིང་དུ་རྒྱུ<wbr>ན་སྡོད་བོད་མི་འབུམ་གཉིས་ཡས་མས་<wbr>ཡོད་ལ། དེང་སྐབས་བོད་རིགས་བྱིས་པ་ཁྲི་<wbr>གསུམ་ལྷག་ལ་མི་རིགས་རང་ཉིད་ཀྱི་<wbr>སྐད་ཡིག་སྦྱོང་སའི་སློབ་གྲྭ་ཞི<wbr>ག་མེད་པ་ནི་ཐག་གཅོད་མི་བྱེད་<wbr>ཐབས་མེད་ཀྱི་གནད་དོན་ཞིག་ཏུ་གྱུ<wbr>ར་ཡོད། ཟི་ལིང་དུ་བོད་ཡིག་སློབ་ཆུང་ཞི<wbr>ག་འཛུགས་རྒྱུ་ནི་རྒྱ་ཆེའི་བོད་<wbr>མི་རིགས་ཀྱི་རེ་བ་དང་མཐུན་པར་མ་<wbr>ཟད། ཁྲིམས་ལུགས་དང་མཐུན་ལ། ཏང་གི་མང་ཚོགས་ལམ་ཕྱོགས་སློབ་<wbr>གསོའི་བྱ་འགུལ་གྱི་ནང་དོན་གྱི་<wbr>ཆ་ཤས་གཅིག་ཀྱང་འདི་ཡིན་ཏེ། ཀྲུང་དབྱང་གི་མི་རིགས་ལས་དོན་ཚོ<wbr>གས་འདུའི་དགོངས་དོན་ལ་བྱེ་བྲག་<wbr>གིས་སློབ་སྦྱོང་གཏིང་ཟབ་ཏུ་བྱ་<wbr>བ་འདིས་མི་རིགས་འདྲ་མཉམ་ཡིན་པ་<wbr>མཚོན་པ་དང་། བོད་རིགས་ས་ཁུལ་ཡུན་རིང་བརྟན་ལྷི<wbr>ང་དུ་གནས་པར་སྲུང་སྐྱོབ་བྱེད་<wbr>པའི་དོན་དངོས་ཀྱི་བྱ་སྤྱོད་ཅིག་<wbr>ཀྱང་ཡིན།</span></p>
<p align="left"><span style="color: #000000; font-size: large;">འདི་ལྟར་བསམ་བློ་བཏང་ན། ཁྱེད་ཞིང་ཆེན་སྲིད་གཞུང་དང་ཟི་<wbr>ལིང་གྲོང་ཁྱེར་གྱིས་མི་རིགས་ཀྱི<wbr>་སྲིད་ཇུས་དང་ཏང་གི་སློབ་གསོའི་<wbr>བྱ་བའི་བྱེད་ཕྱོགས་གཟབ་ནན་གྱིས་<wbr>ལག་ལེན་མཐར་ཕྱིན་དང་། གཏིང་ཟབ་ཏུ་སྤེལ་བ། རྒྱལ་སྲིད་སྤྱི་ཁྱབ་ཁང་གི་སྲིད་<wbr>ཇུས་བྱེད་ཕྱོགས་གཞིར་བཟུང་ནས་མི<wbr>་དཀྱིལ་སྙིང་བྱེད་པ་དང་། དམངས་འཚོ་ལེགས་བཅོས་བྱེད་པར་<wbr>ཞབས་འདེགས་ཞུ་བ། དམངས་སེམས་གཅིག་ཏུ་སྒྲིལ་བར་སྣེ<wbr>་ཁྲིད་བྱས་ཏེ། མི་རིགས་དང་མི་རིགས་ས་གནས་ཀྱི་<wbr>མང་ཚོགས་ཀྱིས་སློབ་གསོ་ལག་བསྟར་<wbr>བྱེད་པའི་འགན་དབང་ཁག་ཐེག་བྱེད་<wbr>དགོས། མི་རིགས་སོ་སོའི་མང་ཚོགས་ཀྱི་<wbr>ཚན་རིག་རིག་གནས་རྒྱུ་སྤུས་ཇེ་<wbr>མཐོར་གཏོང་བ་དང་། མི་རིགས་ཀྱི་མཐུན་སྒྲིལ་དང་སྤྱི<wbr>་ཚོགས་བརྟན་ལྷིང་སྲུང་སྐྱོབ་བྱ<wbr>ས་ཏེ། ལོ་ངོ་ཉིས་བརྒྱའི་དོན་ཆེན་གཉིས་<wbr>ཏེ། ཀྲུང་ཧྭ་མི་རིགས་ཀྱི་རླབས་ཆེན་<wbr>བསྐྱར་དར་དམིགས་ཡུལ་ལ་འབད་བརྩོ<wbr>ན་བྱས་ཏེ་མངོན་གྱུར་ཡོང་བ་བྱ་<wbr>དགོས་པ་དང་། ཤེས་ཡོན་སྤྱོད་བཟང་བཅས་ཕྱོགས་ཡོ<wbr>ངས་ནས་སྤྱི་ཚོགས་རིང་ལུགས་ཚད་ལྡ<wbr>ན་ཅན་དུ་འཛུགས་སྐྲུན་བྱེད་མཁན་<wbr>གྱི་མི་སྣ་དང་རྒྱུད་འཛིན་པ་གསོ་<wbr>སྐྱོང་བྱ་བའི་དགོངས་དོན་གཞིར་<wbr>བཟུང་ནས་ཟི་ལིང་ས་ཁུལ་དུ་བོད་ཡི<wbr>ག་སློབ་ཆུང་གཟུགས་དགོས་པའི་རེ་<wbr>བ་ཞུས་པ་ཡིན་ལགས།</span></p>

<p align="right"><span style="color: #000000; font-size: large;">ཡར་ཞུ་མཁན། ཨ་རོལ་ཚང་།
༢༠༡༦ལོའི་ཟླ༡ཚེས༢༧ཉིན།</span>

རྩོམ་ཁུངས། འཇོམས་འཕྲིན་སྟེགས།
ཡིག་སྒྱུར། རྟ་ནག་ལུང་རིགས།
རྩོམ་སྒྲིག་པ། བདེ་ལྷ་མོ།
