---
layout: nf_sub
title: ''
date: 2018-05-07 17:14:53.000000000 +05:30
type: nf_sub
parent_id: '0'
published: true
status: publish
categories: []
tags: []
meta:
  _field_42: མི་ཞིག་ཆབ་སྲིད་ཀྱི་གནད་དོན་བྱུང་ནས་ཐོབ་དཔང་ལག་ཁྱེར་མིང་ཐོ་ནག་པོའི་ནང་དུ་ཚུད་སོང་།
    དུས་ཡུན་ག་ཚོད་རིང་ཉེས་ཆད་དེ་ཁུར་དགོས་པ་ཡིན། ཡང་ན་ཁོང་ཚོར་མིང་ཐོ་ནག་པོ་ནང་དུ་འཇོག་པའི་དབང་ཆ་དེ་དུས་ཡུན་ག་ཚོད་རེད་དམ།
  _field_41: other
  _field_40: Other
  _field_39: a:1:{i:0;s:3:"yes";}
  _field_38: Teacher
  _field_37: 'གདོང་མཆོང་། '
  _field_43: 'དྲ་གྲོགས་ལགས། ཉེས་ཁྲིམས་ཀྱི་ཉེས་ཆད་ཁྲིམས་ཀྱི་རྩ་དོན་ལྟར་ན། ཁྱེད་རང་ནག་ཉེས་ཡིན་མིན་དང་དེ་ལ་དཔག་པའི་ཆད་པ་གང་གང་ཡིན་པ་མི་དམངས་ཁྲིམས་ཁང་མ་གཏོགས་ལས་ཁང་སུ་ལའང་ཐག་གཅོད་དང་ཁ་ཚོན་གཅོད་པའི་དབང་ཐང་མེད།
    གལ་ཏེ་ཆབ་སྲིད་ཀྱི་གནད་དོན་བྱུང་ནས་ཉེས་ཁྲིམས་ལ་འགལ་ཞིང་དེ་ལ་དཔག་པའི་ཉེས་ཆད་བཅད་དེ་ཉེས་ཆད་ཁུར་ཚར་བའི་རྗེས་སུ་གང་ཟག་དེ་ལ་སྤྱི་དམངས་གཞན་དང་འདྲ་མཉམ་གྱི་ཐོབ་ཐང་དེ་རང་བཞིན་གྱིས་སླར་གསོ་བྱུང་ཡོད།
    ཐོབ་དཔང་ལག་ཁྱེར་ནག་ཐོ་ནང་དུ་འཇོག་པ་ནི་ད་བར་ཁྲིམས་ཁང་གི་བཅད་ཁྲ་དང་བཀའ་རྒྱ་ལག་བསྟར་མ་བྱས་པའི་མི་ལ་ལག་བསྟར་བྱེད་བཞིན་པའི་ལམ་ལུགས་ཤིན་ཡིན་པས་གལ་ཏེ་བཅད་ཁྲའི་འོས་འགན་བསྒྲུབས་ན་ནག་ཐོ་ནང་ནས་དུས་དང་བསྟུན་ནས་ཕྱིར་འཐེན་བྱེད་དགོས།
    དེ་ནི་དམངས་དོན་བརྒྱུད་རིམ་ཐད་ཀྱི་ཆད་པ་ལྟར་སྣང་ཞིག་ཡིན་མོད་དེ་ལ་རྩ་ཁྲིམས་ཀྱི་རྨང་གཞི་ཡོད་མེད་ད་བར་རྩོད་གཞིར་གྱུར་ཡོད་པས་འདིར་ཚིག་གིས་མི་སྤྲོས།
    འོན་ཀྱང་རང་ཉིད་ཀྱི་གནས་སྟངས་ལོགས་པ་ཡིན། གལ་ཏེ་ཆབ་སྲིད་གནད་དོན་གྱི་དབང་གིས་ཁྱེད་ཀྱི་ཐོབ་དཔང་ལག་ཁྱེར་ནག་ཐོ་ནང་འཇོག་དགོས་ན་ཐོག་མར་ཁྱེད་ཉིད་ཉེས་ཅན་ཡིན་པའི་བཅས་ལྡན་གྱི་བཅད་ཁྲ་དགོས།
    དེ་མེད་ན་མི་སུ་དང་སུ་ལའང་ཉེས་ཅན་རེད་ཟེར་ནས་ནག་ཐོའི་ནང་དུ་བཞག་ན་མི་འགྲིག གལ་ཏེ་སྲིད་འཛིན་ལས་ཁུངས་ཀྱིས་བཙན་གྱིས་བཞག་ན་ཁྲིམས་ལྟར་སྲིད་འཛིན་གྱི་རྩ་དོན་དང་འགལ།
    སྐུ་ཉིད་ཀྱིས་ཁོང་ཚོར་ནག་ཐོའི་ནང་དུ་སེལ་དགོས་པའི་རེ་འདུ་ཞུས་ཏེ་མ་ཕན་ན་སྲིད་འཛིན་གཏུག་བཤེར་དང་ཡང་ན་སྲིད་འཛིན་བསྐྱར་གྲོས་ཀྱི་ཐབས་ལམ་གང་རུང་བརྒྱུད་ནས་ཞུ་གཏུག་བྱ་དགོས། '
  _field_44: 'སྒྲོལ་མ་སྐྱབས། '
  _field_45: 07/05/2018
  _form_id: '5'
  _seq_num: '3'
author:
  login: trimleng
  email: dolmagalb@gmail.com
  display_name: Dolma Kyab
  first_name: Dolma
  last_name: Kyab
---

