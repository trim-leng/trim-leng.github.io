---
layout: post
title: རེབ་གོང་གི་བོད་སྐད་ཡིག་གི་ཡུལ་ཁྲིམས།
date: 
type: post
parent_id: '0'
published: false
status: draft
categories:
- སྐད་ཡིག
tags: []
meta:
  _edit_last: '2'
  _at_widget: '1'
author:
  login: trimleng
  email: dolmagalb@gmail.com
  display_name: Dolma Kyab
  first_name: Dolma
  last_name: Kyab
---
<h3 style="text-align: justify;">༄༅།།རྨ་ལྷོ་བོད་རིགས་རང་སྐྱོང་ཁུལ་བོད་ཀྱི་སྐད་ཡིག་བྱ་བའི་སྲོལ་ཡིག</h3>
<p style="text-align: justify;">༡༩༩༣ལོའི་ཟླ༥ཚེས༣༠ཉིན་རྨ་ལྷོ་བོད་རིགས་རང་སྐྱོང་ཁུལ་སྐབས་བཅུ་བའི་མི་དམངས་འཐུས་མི་ཚོགས་ཆེན་ཚང་འཛོམས་གྲོས་ཚོགས་ཐེངས་གསུམཔའི་སྟེང་གྲོས་འཆམ་བྱུང་ཞིང༡༩༩༣ལོའི་ཟླ༩པའི་ཚེས༡༨ཉིན་མཚོ་སྔོན་ཞིང་ཆེན་སྐབས་བརྒྱད་པའི་མི་དམངས་འཐུས་མི་ཚོགས་ཆེན་རྒྱུན་ལས་ཨུ་ཡོན་ལྷན་ཁང་གི་ཐེངས་ལྔ་བའི་ཚང་འཛོམས་གྲོས་ཚོགས་སྟེང་གཏན་ལ་ཕབ།༡༩༩༤ལོའི་ཟླ༡ཚེས༡ཉིན་ནས་བཟུང་ལག་བསྟར་བྱ་རྒྱུ།</p>
<p style="text-align: justify;"><img class="alignleft" src="{{ site.baseurl }}/assets/xin_2720306030837656869225.jpg" alt=" Dainzin of the Tibetan ethnic group attends class of the Tibetan language at No. 1 Primary School in Lhasa, capital of southwest China's Tibet Autonomous Region, in this undated photo. During the past 50 years, China's central government has invested a huge amount of funds in education in Tibet, making Tibet the first place in China to enjoy free compulsory education in both urban and rural areas. Since 1985, the state has set up boarding primary and high schools in farming and pastoral areas, and covered all tuition as well as food and lodging expenses for students at the stage of compulsory education from Tibet's farming and pastoral families, according to the white paper titled &quot;Fifty Years of Democratic Reform in Tibet&quot; released on March 2, 2009 by the Information Office of the State Council, or China's Cabinet.(Xinhua/Purbu Zhaxi)" width="351" height="250" /></p>
<p style="text-align: justify;"><span style="font-weight: 400;">དོན་ཚན་དང་པོ། བོད་ཀྱི་སྐད་ཡིག་སློབ་སྦྱོང་དང༌།བཀོལ་སྤྱོད་གོང་སྤེལ་སོགས་ལ་ཤུགས་སྣོན་དང་ཁག་ཐེག་བྱེད་པའི་ཆེད་དུ《</span><span style="font-weight: 400;"> ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས》དང《རྨ་ལྷོ་བོད་རིགས་རང་སྐྱོང་ཁུལ་ཀྱི་རང་སྐྱོང་སྲོལ་ཡིག》《 ཀྲུང་ཧྭ་མི་མི་དམངས་སྤྱི་མཐུན་རྒྱལ་ཁབ་མི་རིགས་རང་སྐྱོང་ས་ཁུལ་གྱི་བཅའ་ཁྲིམས》</span><span style="font-weight: 400;">བཅས་གཞིར་བཟུང་ཞིང༌། རང་ཁུལ་དངོས་ཡོད་དང་བསྟུན་ནས་སྲོལ་ཡིག་འདི་གཏན་ལ་ཕབ་པ་ཡིན〉</span></p>
<p style="text-align: justify;"><span style="font-weight: 400;">　　དོན་ཚན་གཉིས་པ། རང་སྐྱོང་ཁུལ་རང་སྐྱོང་ལས་ཁུངས་ཀྱིས་ཏང་དངརྒྱལ་ཁབ་ཀྱི་མི་རིགས་སྐད་ཡིག་སྲིད་ཇུས་དང་འབྲེལ་ཡོད་ཁྲིམས་ལུགས།ཁྲིམས་སྲོལ་གྱི་གཏན་ཁེལ་སོགས་ལག་ལེན་མཐར་ཕྱིན་དང་མི་རིགས་སོ་སོའི་སྐད་ཡིག་འདྲ་མཉམ་གྱི་གནས་ལུགས་རྒྱུན་འཁྱོངས། རིགས་སོ་སོས་རང་ཉིད་ཀྱི་སྐད་ཡིག་བཀོལ་སྤྱོད་དང་འཕེལ་རྒྱས་གཏོང་བའི་རང་དབང་ཁག་ཐེག་བྱ་རྒྱུ། མི་རིགས་སྐད་ཡིག་གིས་འདྲ་མཉམ་དང་མཐུན་སྒྲིལ་རོགས་སྐྱོར་ཅན་གྱི་སྤྱི་ཚོགས་རིང་ལུགས་མི་རིགས་འབྲེལ་བ་ཇེ་བརྟན་དང་འཕེལ་རྒྱས་སུ་གཏོང་རྒྱུ་དང༌། སྤྱི་ཚོགས་རིང་ལུགས་དངོས་པོའི་དཔལ་ཡོན་དང་བསམ་པའི་དཔལ་ཡོན་ལ་ཤུགས་སྣོན་པར་ཞབས་འདེགས་ཞུ་རྒྱུ།</span><!--more--></p>
<p style="text-align: justify;"><span style="font-weight: 400;">　　དོན་ཚན་གསུམ་པ། </span><span style="font-weight: 400;">བོད་ཀྱི་སྐད་ཡིག་ནི་རང་སྐྱོང་ཁུལ་གྱིས་མི་རིགས་རང་སྐྱོང་ས་ཁུལ་གྱི་སྲིད་དབང་ལག་བསྟར་བྱེད་པའི་སྐད་ཡིག་གཙོ་བོ་ཞིག་ཡིན་</span><span style="font-weight: 400;">ཞིང༌། རང་སྐྱོང་ཁུལ་རང་སྐྱོང་ལས་ཁུངས་ཀྱི་ལས་གནས་ལག་བསྟར་བྱེད་སྐབས་རྒྱ་ཡིག་དང་བོད་ཡིག་གཉིས་མཉམ་དུ་བཀོལ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བཞི་བ། རང་སྐྱོང་ཁུལ་གྱིས་བོད་ཀྱི་སྐད་ཡིག་གི་བྱ་བ</span><span style="font-weight: 400;">་ཁྱབ་བརྡལ་དང་མཐོར་འདེགས</span><span style="font-weight: 400;">་རྒྱུན་འཁྱོངས་དང༌། བོད་ཀྱི་ཕུལ་བྱུང་རིག་གནས་ལོ་རྒྱུས་རྒྱུན་འཛིན་གསར་སྤེལ་དང་སྲུང་སྐྱོབ་བྱེད་རྒྱུ། བོད་ཀྱི་སྐད་ཡིག་འཕེལ་རྒྱས་ལ་ཤུགས་སྣོན་དང་བོད་ཀྱི་སྐད་ཡིག་གིས་རང་སྐྱོང་ཁུལ་གྱི་བཅོས་བསྒྱུར་སྒོ་འབྱེད་དང་དཔའ་འབྱོར་འཛུགས་སྐྲུན་ཐད་ནུས་པ་གལ་ཆེན་ཐོན་དུ་འཇུག་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་ལྔ་པ། རང་སྐྱོང་ཁུལ་རང་སྐྱོང་ལས་ཁུངས་ཀྱིས་རིགས་སོ་སོའི་ལས་བཟོ་བར་ཕན་ཚུན་གྱི་སྐད་ཡིག་སློབ་སྦྱོང་དང་སྐུལ་འདེད་བྱེད་པར་སློབ་གསོ་གཏོང་རྒྱུ། བོད་རིགས་ལས་བཟོ་པས་མི་རིགས་རང་ཉིད་ཀྱི་སྐད་ཡིག་སློབ་སྦྱོང་དང་བེད་སྤྱོད་བྱེད་པའི་དུས་མཚུངས་སུ་རྒྱལ་ཡོངས་སྤྱི་བཀོལ་གྱི་རྒྱ་སྐད་དང་རྒྱ་ཡིག་ལ་སློབ་སྦྱོང་བྱེད་པ་དང༌། རྒྱ་རིགས་དང་གྲངས་ཉུང་མི་རིགས་གཞན་པའི་ལས་བཟོ་པ་རྣམས་ལ་བོད་ཡིག་སློབ་པར་སྐུལ་འདེད་བྱེད་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་དྲུག་པ། རང་སྐྱོང་ཁུལ་མི་དམངས་སྲིད་གཞུང་གིས་བོད་ཡིག་བྱ་བའི་ཨུ་ཡོན་ལྷན་ཁང་འཛུགས་རྒྱུ་དང༌། དེས་ཁུལ་ཡོངས་ཀྱི་བོད་ཡིག་བྱ་བ་ལ་དོ་དམ་བྱ་རྒྱུ། རང་སྐྱོང་ཁུལ་བོད་ཡིག་བྱ་བའི་ཨུ་ཡོན་ལྷན་ཁང་གི་འགན་ཁུར་ནི།</span></p>
<p style="text-align: justify;"><span style="font-weight: 400;">ཏང་དང་རྒྱལ་ཁབ་ཀྱི་མི་རིགས་སྐད་ཡིག་སྲིད་ཇུས་དྲིལ་སྒྲོག་དང་ལག་ལེན་མཐར་ཕྱིན་བྱེད་རྒྱུ་དང༌། སྲོལ་ཡིག་འདི་ལག་བསྟར་བྱེད་པར་སྐུལ་འདེད་དང་ཞིབ་བཤེར་བྱེད་པ། བཅའ་ཁྲིམས་དང༌། ཁྲིམས་སྲོལ། སྲིད་ཇུས། སྲོལ་ཡིག་བཅས་་གཞིར་བཟུང་་ནས་བོད་ཡིག་བྱ་བ་ལག་བསྟར་དང་གོང་འཕེལ་གཏོང་བའི་འཆར་གཞི་དང་ཐབས་་ལམ་གཏནའཁེལ་བྱ་རྒྱུ།</span></p>
<p style="text-align: justify;"><span style="font-weight: 400;">བོད་ཡིག་སློབ་སྦྱོང་དང་བཀོལ་སྤྱོད་བྱེད་པར་མཛུབ་སྟོན་བྱ་རྒྱུ།</span></p>
<p style="text-align: justify;"><span style="font-weight: 400;">བོད་ཡིག་ཞིབ་འཇུག་དང་ཁྱབ་བརྡལ། རིག་ཚན་བརྗེ་རེས་དང་ཚད་ལྡན་དུ་གཏོང་བ། ཆེད་ལས་མི་སྣ་གསོ་སྐྱོང་གི་ལས་གཞི་རྩ་འཛུགས་བྱེད་རྒྱུ།</span></p>
<p style="text-align: justify;"><span style="font-weight: 400;">གོང་རིམ་ལས་ཁུངས་དང༌། རིམ་པ་མཉམ་པའི་ལས་ཁུངས་ཀྱི་སྤྱི་དོན་ཡིག་ཆ་དང་ཚོགས་འདུའི་ཚགས་ཡིག འབྲེལ་ཡོད་རྒྱུ་ཆ་ལོ་ཙཱ་བྱེད་རྒྱུ།</span></p>
<p style="text-align: justify;"><span style="font-weight: 400;">རང་སྐྱོང་ཁུལ་རང་གི་རྒྱལ་ཁབ་ཀྱི་ལས་ཁུངས་དང་ཁེ་ལས་ལས་ཁུངས་ཀྱི་ཐམ་ཀ་དང༌། མིང་བྱང༌། ཚོང་རྫས་ཀྱི་མིང་སོགས་ཡིག་སྒྱུར་ལྟ་ཞིབ་བྱེད་རྒྱུ།</span></p>
<p style="text-align: justify;"><span style="font-weight: 400;">བོད་ཀྱི་གནའ་རབས་ཡིག་ཚང་འཚོལ་སྡུད་དང༌།ལེགས་སྒྲིག་གི་འགན་ཁུར་རྒྱུ།</span></p>
<p style="text-align: justify;"><span style="font-weight: 400;">བོད་ཀྱི་སྐད་ཡིག་བྱ་བའི་འབྲེལ་ཡོད་ལས་ཁུངས་བར་གྱི་འབྲེལ་བ་དང་བྱ་བ་ལ་སྣ་ཁྲིད་བྱ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བདུན་པ། རང་སྐྱོང་ཁུལ་ཁོངས་གཏོགས་རེབ་གོང་དང༌། གཅན་ཚ རྩེ་ཁོག་བཅས་ཀྱི་མི་དམངས་སྲིད་གཞུང་དུ་བོད་ཀྱི་སྐད་ཡིག་བྱ་བའི་གཞུང་ལས་ཁང་གསར་འཛུགས་བྱ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བརྒྱད་པ། </span><span style="font-weight: 400;">རང་སྐྱོང་ཁུལ་རང་སྐྱོང་ལས་ཁུངས་ཀྱི་ཆབ་སྲིད་དང༌། དཔལ་འབྱོར ། རིག་གནས། སློབ་གསོ། ཚན་རིག འཕྲོད་བསྟེན། གསར་འགྱུར། བརྙན་འཕྲིན། རྩལ་སྦྱོང་བཅས་ཀྱི་ཁྱབ་ཁོངས་ནང་བོད་ཡིག་བཀོལ་སྤྱོད་བྱེད་པར་ཤུགས་སྣོན་རྒྱག་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་དགུ་བ། རང་སྐྱོང་ས་གནས་རང་གི་རྒྱལ་ཁབ་ཀྱི་ལས་ཁུངས་ཀྱིས་བཀྲམ་པའི་ཡིག་ཆ་དང་བརྡ་ཡིག་དེ་རྒྱ་བོད་ཡིག་རིགས་གཉིས་ཀྱིས་གཏོང་དགོས་ལ། དྲིལ་བསྒྲགས་ཀྱི་རྒྱུ་ཆ་ཡི་གེའི་ རིགས་མཉམ་གཅིག་དང་ཡང་ན་སོ་སོར་རྒྱ་བོད་ཡིག་རིགས་གཉིས་ཀ་འགྲེམ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བཅུ་བ། རང་སྐྱོང་ཁུལ་ས་གནས་རང་གི་རྒྱལ་ཁབ་ཀྱི་ལས་ཁུངས་དང་ཁེ་ལས་ལས་ཁུངས་ཀྱི་ཐམ་ཀ་དང༌། མིང་བྱང༌། འཛིན་ཡིག བསྒྲགས་ཡིག ཚོང་རྟགས། ཡིག་ཆའི་ཁ་བྱང༌། ཡིག་ཤུབས། གསལ་བརྡ་སོགས་ལ་རྒྱ་བོད་ཡིག་རིགས་གཉིས་ཀ་སྤྱོད་དགོས། རང་སྐྱོང་ནང་ཁུལ་གྱི་ རྫོང་མཁར་དང༌། གྲོང་བརྡལ་སྡེ་བའི་སྲང་ལམ་གཙོ་བོའི་མིང་དང༌། ལམ་རྟགས།ས་མཚམས་ཀྱི་ རྟགས། སྤྱི་སྤྱོད་སྒྲིག་ཆས།འགྲིམ་འགྲུམ་མཚོན་རྟགས། རླངས་འཁོར་གྱི་སྒོ་བྱང་སོགས་ཡི་གེ་མཚོན་དགོས་པ་ཚང་མ་རྒྱ་བོད་ཡིག་རིགས་གཉིས་ཀ་སྤྱོད་དགོས།</span></p>
<p style="text-align: justify;"><span style="font-weight: 400;">　　</span><span style="font-weight: 400;">དོན་ཚན་བཅུ་གཅིག རང་སྐྱོང་ནང་ཁུལ་དུ་ཞབས་ཞུ་ལས་རིགས་གཉེར་པ་པོ་དང༌། ཚོང་རྫས་ཀྱི་མིང༌།རིན་གོང་རེའུ་མིག འཕྲོད་ཡིག་སོགས་ལ་རྒྱ་བོད་ཡིག་རིགས་གཉིས་ཀ་བཀོལ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བཅུ་གཉིས། རང་སྐྱོང་ཁུལ་རང་སྐྱོང་ལས་ཁུངས་ཀྱིས་བསྡུས་པའི་ཚོགས་ཆེན་སྟེང་རྒྱ་བོད་ཡིག་རིགས་གཉིས་ཀ་སྤྱོད་རྒྱུ་དང༌། རང་སྐྱོང་ཁུལ་ནང་གི་རྒྱལ་ཁབ་ཀྱི་ལས་ཁུངས་དང་ཁེ་ལས་ལས་ཁུངས་ཀྱིས་བསྡུས་པའི་ཚོགས་འདུའི་སྟེང་རྒྱ་བོད་ཡིག་རིགས་གཉིས་མཉམ་གཅིག་དང་ཡང་ན་སོ་སོར་བཀོལ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བཅུ་གསུམ། རང་སྐྱོང་ཁུལ་ནང་གི་བོད་རིགས་སྤྱི་དམངས་དང་བོད་ཡིག་བཀོལ་སྤྱོད་བྱེད་པའི་མི་རིགས་གཞན་གྱིས་རེ་ཞུ་ཡི་གེ་དང་རེ་འདོད་ཡི་གེ ཐོ་འགོད་རེའུ་མིག་སོགས་རེའུ་ མིག་སྣ་ཚོགས་བོད་ཡིག་གིས་ཁ་སྐོང་བྱེད་ཆོག</span></p>
<p style="text-align: justify;"><span style="font-weight: 400;">　　དོན་ཚན་བཅུ་བཞི། རང་སྐྱོང་ཁུལ་རང་སྐྱོང་ལས་ཁུངས་དང་རང་སྐྱོང་ཁུལ་ནང་གི་ཚོང་དང་བྱ་ལས་གཉེར་བའི་ལས་ཁུངས་ཀྱི་བཟོ་བ་དང༌། ལས་བྱེད། གོ་གནས་འཕར་བ། བྱ་བའི་ཐོབ་ཐང་སོགས་དཔྱད་བསྡུར་བྱེད་སྐབས་རྒྱ་བོད་ཡིག་རིགས་གཉིས་ཀ་བཀོལ་ཆོག་ལ། རྒྱུགས་ལེན་མི་སྣས་རང་མོས་ཀྱིས་ཡིག་རིགས་གཅིག་འདེམ་ཆོག</span></p>
<p style="text-align: justify;"><span style="font-weight: 400;">　　</span><span style="font-weight: 400;">དོན་ཚན་བཅོ་ལྔ། རང་སྐྱོང་ཁུལ་རིམ་པ་སོ་སོའི་མི་དམངས་ཁྲིམས་ཁང་དང་མི་དམངས་ཞིབ་གཤེར་ཁང་གིས་གྱོད་གཞི་ཐག་གཅོད་དང་ཞིབ་བཤེར་ཁྲོད་རྒྱ་བོད་ཡིག་རིགས་གཉིས་མཉམ་གཅིག་དང་ཡང་ན་སོ་སོར་བཀོལ་ཆོག རྒྱ་ཡིག་དང་ཡང་ན་བོད་ཡིག་མི་ཤེས་པའི་གཏུགས་གཤེར་མི་སྣར་ལས་དེར་ཞུགས་པའི་མི་ག་གེ་མོ་ཞིག་གིས་ལོ་ཙཱ་བྱེད་ཆོག</span></p>
<p style="text-align: justify;"><span style="font-weight: 400;">　　དོན་ཚན་བཅུ་དྲུག </span><span style="font-weight: 400;">རང་སྐྱོང་ཁུལ་རིམ་པ་སོ་སོའི་མི་དམངས་ཁྲིམས་ཁང་དང་མི་དམངས་ཞིབ་གཤེར་ཁང་ལ་གཏུགས་གཤེར་ཡི་གེ་དང་ཁྲིམས་གཅོད་ཡི་གེ བསྒྲགས་ཡིག་སོགས་ཁྲིམས་སྲོལ་གྱི་ཡི་གེ་གང་ཡིན་ཡང་སྐབས་ཐོག་གི་དགོས་མཁོ་ལྟར་རྒྱ་བོད་ཡིག་རིགས་གཉིས་ཀ་དུས་མཉམ་མམ་སོ་སོར་སྤྱོད་རྒྱུ།</span></p>
<p style="text-align: justify;"><span style="font-weight: 400;">　 དོན་ཚན་བཅུ་དྲུག རང་སྐྱོང་ཁུལ་ས་གནས་རང་གི་རྒྱལ་ཁབ་ཀྱི་ལས་ཁུངས་ཁེ་ལས་ལས་ཁུངས་སུ་རིགས་སོ་སོའི་སྤྱི་དམངས་ཀྱི་ཡི་གེ་དང་བཅར་འདྲི་དང་ལེན་སྣེ་ལེན་བྱེད་སྐབས་ཡི་གེ་བསྐུར་མཁན་དང་བཅར་འདྲིར་ཡོང་མཁན་སུ་ཡིན་གྱི་མི་རིགས་དེའི་ཡིག་རིགས་བཀོལ་དགོས།</span></p>
<p style="text-align: justify;"><span style="font-weight: 400;">　　</span><span style="font-weight: 400;">དོན་ཚན་བཅུ་བདུན། རང་སྐྱོང་ས་ཁུལ་ནང་ཁུལ་གྱི་བོད་རིགས་སློབ་འབྲིང་དང་སློབ་ཆུང་གིས་བོད་ཡིག་སློབ་ཁྲིད་ལ་ཤུགས་སྣོན་བྱེད་པ་དང་མཉམ་དུ་རྒྱའི་སྐད་ཡིག་གི་སློབ་ཁྲིད་ལའང་ཤུགས་སྣོན་རྒྱག་དགོས། བོད་རིགས་སློབ་མ་ཅུང་མང་བའི་སྤྱིར་བཏང་སློབ་འབྲིང་དང་སློབ་ཆུང་དུ་གནས་ཚུལ་དངོས་གཞིར་བཟུང་སྟེ་བོད་ཀྱི་སྐད་ཡིག་གི་སློབ་ཁྲིད་བཀོད་སྒྲིག་བྱེད་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་བཅོ་བརྒྱད། རང་སྐྱོང་ས་ཁུལ་གྱི་མི་རིགས་དགེ་འོས་སློབ་གྲྭར་བོད་རྒྱ་ཡིག་སྐད་གཉིས་སློབ་ཁྲིད་ལ་ཤུགས་སྣོན་བྱེད་དགོས་ལ། བོད་རྒྱ་སྐད་ཡིག་གཉིས་བཀོལ་སྤྱོད་ཐུབ་པའི་དགེ་རྒན་གསོ་སྐྱོང་བྱེད་དགོས།</span></p>
<p style="text-align: justify;"><span style="font-weight: 400;">　　དོན་ཚན་བཅུ་དགུ རང་སྐྱོང་ཁུལ་རང་སྐྱོང་ལས་ཁུངས་ཀྱིས་བོད་སྐད་ཀྱི་རྒྱང་སྒྲོག་དང་བརྙན་འཕྲིན་ལེགས་སྒྲུབ་བྱེད་པ་དང༌། རིམ་བཞིན་རང་གིས་སྒྲུབ་པའི་ལེ་ཚན་ཁ་སྣོན་བྱེད་དགོས་ལ། ཧུར་བརྩོན་གྱིས《རྨ་ལྷོའི་བོད་ཡིག་ཚགས་པར》གསར་བསྒྲིག་བྱེད་དགོས།རང་སྐྱོང་ཁུལ་ནང་ ཁུལ་གྱི་དཔེ་ཚོང་ཁང་དང་སྦྲག་གཏོང་ཁང་གིས་དཔེ་ཆ་དང་ཚགས་པར།དུས་དེབ་སོགས་ཀྱི་འགྲེམ་སྤེལ་དང་སྐྱེལ་གཏོང་གི་བྱ་བ་ལེགས་པོར་སྒྲུབ་སྟེ།རིམ་གྱིས་བོད་ཡིག་དཔེ་ཆའི་རིགས་ཚན་དང་ཁྱབ་ཁོངས་ཇེ་རྒྱས་སུ་གཏོང་དགོས།</span></p>
<p style="text-align: justify;"><span style="font-weight: 400;">　　དོན་ཚན་ཉི་ཤུ། རང་སྐྱོང་ཁུལ་གྱི་རང་སྐྱོང་ལས་ཁུངས་ཀྱིས་ཚན་རྩལ་མི་སྣར་ཡར་སྐུལ་བྱེད་པ་དང༌།རྩོམ་རིག་སྒྱུ་རྩལ་གྱི་ལས་བྱེད་མི་སྣས་བོད་སྐད་ཀྱིས་ཚན་རིག་ཞིབ་འཇུག་དང༌། བརྩམས་ཆོས་དང་དཔྱད་རྩོམ་འབྲི་བ་དང༌། རྩོམ་རིག་སྒྱུ་རྩལ་གསར་བཟོ་བྱེད་པ་དང་འཁྲབ་སྟོན་བྱེད་དགོས།</span></p>
<p style="text-align: justify;"><span style="font-weight: 400;">　　དོན</span><span style="font-weight: 400;">་ཚན་ཉེར་གཅིག རང་སྐྱོང་ཁུལ་རང་སྐྱོང་ལས་ཁུངས་ཀྱིས་བོད་ཀྱི་སྐད་ཡིག་གི་ཚན་རིག་ཞིབ་འཇུག་གི་བྱ་བའི་སྣེ་ཁྲིད་ལ་ཤུགས་སྣོན་གཏོང་བ་དང༌། བོད་ཀྱི་སྐད་ཡིག་ཚན་རིག་ཞིབ་འཇུག་བྱ་བ་དེ་ངེས་པར་དུ་བོད་ཀྱི་སྐད་ཡིག་གི་རྨང་གཞི་དང༌། དངོས་མིང་གསར་བ་དང་བརྡ་ཆད་གསར་བ། ཚན་རྩལ་གྱི་མིང་བཀོལ་སྤྱོད་དང་ཚད་ལྡན་དུ་བསྒྱུར་པར་ཁ་གཏོང་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་ཉེར་གཉིས། རང་སྐྱོང་ཁུལ་རང་སྐྱོང་ལས་ཁུངས་ཀྱིས་ཧུར་ཐག་གིས་བོད་ཀྱི་ཁྱད་འཕགས་པའི་རིག་གནས་ཤུལ་བཞག་ལེགས་བསྡུ་དང་སྔོག་འདོན། ལེགས་སྒྲིག་བཅས་བྱེད་དགོས་ལ། བོད་སྐད་ཡིག་གི་གནའ་དཔེ་ལ་བདག་གཉེར་བྱེད་དགོས།</span></p>
<p style="text-align: justify;"><span style="font-weight: 400;">　　དོན་ཚན་ཉེར་གསུམ། རང་སྐྱོང་ཁུལ་རང་སྐྱོང་ལས་ཁུངས་ཀྱིས་བོད་ཀྱི་སྐད་ཡིག་བྱ་བའི་དཔུང་སྡེ་འཛུགས་སྐྲུན་ལ་ཤུགས་སྣོན་དང༌། རྣམ་པ་མང་པོ་སྤྱད་དེ་འཆར་གཞི་ཡོད་པའི་སྒོ་ནས་བོད་སྐད་ཡིག་གི་ལས་བྱེད་མི་སྣ་འདེམ་གསེས་་ཀྱིས་ཕྱིའི་སློབ་གྲྭ་ཆེན་མོ་དང་ཞིབ་འཇུག་སྡེ་ཁག་དུ་ཟབ་སྦྱོང་བྱེད་པར་བཏང་ནས་བྱ་བའི་སྤུས་ཚད་མཐོར་འདེགས་གཏོང་རྒྱུ།</span></p>
<p style="text-align: justify;"><span style="font-weight: 400;">　　</span><span style="font-weight: 400;">དོན་ཚན་ཉེར་བཞི། རང་སྐྱོང་ཁུལ་རང་སྐྱོང་ལས་ཁུངས་ཀྱིས་ཆེད་གཉེར་ལོ་ཙཱ་བ་གསོ་སྐྱོང་བྱེད་པར་མཐོང་ཆེན་བྱེད་རྒྱུ།</span></p>
<p style="text-align: justify;"><span style="font-weight: 400;">　　རང་སྐྱོང་ཁུལ་ནང་ཁུལ་ལ་དུ་བོད་ཀྱི་ལས་བཟོ་བ་ཅུང་མང་པའིལས་ཁུངས་དང་བོད་རིགས་འདུས་སྡོད་ཀྱི་ཡུལ་ཚོ་དང༌།གྲོང་བརྡལ་བཅས་ལ་དགོས་མཁོ་དང་བསྟུན་ནས་ཆེད་དུ་ལོ་ཙཱ་བའམ་ཞོར་དུ་འཁུར་ཐུབ་པའི་ལོ་ཙཱ་བ་གང་འོས་བཀོད་སྒྲིག་བྱེད་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་ཉེར་ལྔ། རང་སྐྱོང་ཁུལ་རང་སྐྱོང་ལས་ཁུངས་ཀྱིས་བོད་ཀྱི་སྐད་ཡིག་གི་གཉེར་བའི་མི་སྣར་དུས་ལྟར་བྱ་བ་ཚད་ལྡན་ཡིན་མིན་ལ་བལྟས་ནས་ཐག་བཅད་ལྟར་བྱ་བའི་ཐོབ་ཐང་དང་གོ་ཐོབ་ སོགས་འདེམ་པའི་བྱ་བ་ལེགས་པོར་སྒྲུབ་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་ཉེར་དྲུག རང་སྐྱོང་ཁུལ་རང་སྐྱོང་ལས་ཁུངས་ཀྱིས་སྲོལ་ཡིགའདི་ནང་ལྟར་ལེགས་འགྲུབ་ཡོང་བའི་ལས་ཁུངས་དང་མི་སྒེར་ལ་བྱ་དགའ་སྟེར་བ་དང་དེ་དང་ལྡོག་པ་རྣམས་ལ་ལས་ཁུངས་དང་མི་སྒེར་ལ་སྐྱོན་བརྗོད་སློབ་གསོ་དང་སྲིད་འཛིན་ཐོག་གི་ཆད་པ་གཅོད་རྒྱུ། རང་སྐྱོང་ལས་ཁུངས་ཀྱིས་རྒྱ་བོད་གཉིས་ཡན་ཆད་ཀྱི་ཡིག་རིགས་ཁོང་དུ་ཆུད་པ་བཀོལ་སྤྱོད་གཏོང་པའི་ལས་བྱེད་མི་སྣར་བཟང་བསྟོད་དང༌། བོད་ཀྱི་སྐད་ཡིག་སློབ་ཁྲིད། ཚན་རིག་ཞིབ་འཇུག ཡིག་བསྒྱུར་བཅས་ལ་གྲུབ་འབྲས་ལེགས་པོ་ཐོབ་ཡོད་པའི་མི་སྣར་བྱ་དགའ་སྟེར་རྒྱུ།</span></p>
<p style="text-align: justify;"><span style="font-weight: 400;">　　དོན་ཚན་ཉེར་བདུན། རྨ་ལྷོ་སོག་རིགས་རང་སྐྱོང་རྫོང་གི་སྐད་ཡིག་བྱ་བའི་ཡིག་ཆ་དེ་རང་སྐྱོང་རྫོང་རང་སྐྱོང་ལས་ཁུངས་རང་ཉིད་ཀྱིས་ཐག་གཅོད་དགོས།</span></p>
<p style="text-align: justify;"><span style="font-weight: 400;">　　</span><span style="font-weight: 400;">དོན་ཚན་ཉེར་བརྒྱད། ཡིག་ཆ་འདི་དངོས་སུ་ལག་བསྟར་བྱེད་སྟངས་ཁུལ་མི་དམངས་སྲིད་གཞུང་གིས་ཐག་གཅོད་དགོས།</span></p>
<p style="text-align: justify;"><span style="font-weight: 400;">　　དོན་ཚན་ཉེར་དགུ། </span><span style="font-weight: 400;">ཡིག་ཆ་འདི་རང་སྐྱོང་ཁུལ་མི་དམངས་འཐུས་མི་ཚོགས་ཆེན་གྱི་རྒྱུན་ལས་ཨུ་ཡོནལྷན་ཚོགས་ཀྱིས་འགན་བཞེས་ཏེ་གསལ་འདེབས་བྱེད་དགོས།</span></p>
<p style="text-align: justify;"><span style="font-weight: 400;">　　དོན་ཚན་སུམ་ཅུ། ཡིག་ཆ་འདི་མཚོ་སྔོན་ཞིང་ཆེན་མི་དམངས་འཐུས་མི་ཚོགས་ཆེན་རྒྱུན་ལས་ཨུ་ཡོན་ལྷན་ཚོགས་བརྒྱུད་དེ་མཆོག་མཆན་བཀོད་རྗེས་༡༩༩༤ལོའི་ཟླ་༡པའི་ཚེས་༡ཉིན་ནས་ལག་བསྟར་བྱེད་རྒྱུ།</span></p>
<p>&nbsp;</p>
