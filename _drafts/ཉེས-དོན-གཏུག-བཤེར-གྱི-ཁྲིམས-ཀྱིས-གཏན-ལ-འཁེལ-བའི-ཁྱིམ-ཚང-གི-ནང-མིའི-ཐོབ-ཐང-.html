---
layout: post
title: ཉེས་དོན་གཏུག་བཤེར་གྱི་ཁྲིམས་ཀྱིས་གཏན་ལ་འཁེལ་བའི་ཁྱིམ་ཚང་གི་ནང་མིའི་ཐོབ་ཐང་།
date: 
type: post
parent_id: '0'
published: false
status: draft
categories: []
tags: []
meta:
  _edit_last: '1'
author:
  login: trimleng
  email: dolmagalb@gmail.com
  display_name: Dolma Kyab
  first_name: Dolma
  last_name: Kyab
---
<p>ཉེས་དོན་གཏུག་བཤེར་གྱི་སྐབས་སུ། བརྩད་གཅོད་དང་ཉེས་འཛུགས་བྱེད་བཞིན་པའི་ཉེས་ཅན་དོགས་ཡོད་མི་སྣ་དང་གྱོད་ཡ་སོགས་ཀྱི་ཁྱིམ་ཚང་གི་ནང་མི་ལའང་ཐོབ་ཐང་ཁ་ཤས་ཡོད། ཐོབ་ཐང་དེ་དག་ཤེས་ནས་བེད་སྤྱོད་བྱས་ན་རང་ཉིད་ཀྱི་གཉེན་ཉེ་དུ་ལ་ཕན་ཐོགས་སྲིད་པས། འདི་ནས་ཐོབ་ཐང་རེ་འགའ་གསལ་བཤད་བྱས་ཡོད།</p>
<p>&nbsp;</p>
<p><span style="font-weight: 400;">༡ བརྡ་སྦྱོར་བྱེད་གཏོང་པའི་ཐོབ་ཐང་།</span></p>
<p><span style="font-weight: 400;">གང་ཟག་ཅིག་བཀག་ཉར་དང་འཛིན་བཟུང་། གཏན་ཏུ་འཁེལ་བའི་བསྡོད་གནས་ལྟ་རྟོག་བྱས་ཚེ། རྒྱལ་ཁབ་བདེ་འཇགས་དང་འཇིགས་སྐུལ་སོགས་ཀྱི་དམིགས་བསལ་གྱོད་གཞི་མ་གཏོགས། གང་ཟག་དེ་བཟུང་བཀྱིག་བྱེད་མཁན་གྱི་སྤྱི་བདེ་ལས་ཁུངས་དང་ཞིབ་དཔྱོད་ལས་ཁུངས་ཀྱིས་ཆུ་ཚོད་༢༤ནང་དུ་གང་ཟག་དེའི་ནང་མིར་བརྡ་སྦྱོར་གཏོང་དགོས། </span></p>
<p>༢ ངོ་འཕྲད་པའི་ཐོབ་ཐང་།</p>
<p><span style="font-weight: 400;">རྒྱལ་ཁབ་ཀྱི་ཉེས་དོན་གཏུག་བཤེར་གྱི་ཁྲིམས་ཀྱི་ནང་དུ། ཁྱིམ་ཚང་གི་ནང་མི་ཞིག་བཀག་ཉར་དང་འཛིན་བཟུང་སོགས་བྱས་བའི་རྗེས་སུ། དེའི་ནང་མི་ལྟ་རྟོག་ཁང་ལ་སོང་ནས་ངོ་ཐུག་ཆོག་མིན་ལ་གཏན་འཁེལ་གསལ་བོ་བྱས་མེད། ཡིན་ནའང་༡༡༩༠ལོར་སྤེལ་བའི་༼ལྟ་རྟོག་ཁང་གི་ཁྲིམས་སྲོལ༽་གྱི་དོན་ཚན་༢༨དང་༢༩་ལྟར་ན། ༼གྱོད་གཞི་དང་ལེན་ལས་ཁུངས་ཀྱི་བཀའ་འཁྲོལ་ཐོབ་པ་དང་། སྤྱི་བདེ་ལས་ཁུངས་ཀྱི་ཆོག་མཆན་ཐོབ་པའི་རྗེས་སུ། ནང་མིས་བཀག་ཉར་དང་འཛིན་བཟུང་བྱས་ཡོད་པའི་རང་གི་ཕ་མ་བུ་ཕྲུག་དང་ནང་མི་སྤུན་ཟླར་ངོ་ཐུག་ན་ཆོག བཟུང་བཀྱིག་བྱས་ཡོད་པའི་གང་ཟག་དེའི་བཟའ་ཟླ་དང་། ཡང་ན་དེའི་ཕ་མ་བུ་ཕྲུག་སོགས་ནད་ཀྱིས་ཟིན་ནས་འཆི་ལ་ཉེ་བ་ཡིན་ན། ཛ་དྲག་ཅིང་ཚབས་ཆེ་བའི་གྱོད་གཞི་ཡིན་ན་མ་གཏོགས། གྱོད་གཞི་དང་ལེན་ལས་ཁུངས་ཀྱི་བཀའ་འཁྲོལ་དང་སྤྱི་བདེ་ལས་ཁུངས་ཀྱི་ཆོག་མཆན་ཐོབ་པའི་རྗེས་སུ། གང་ཟག་དེ་རང་ཁྱིམ་ལ་ནད་པ་བལྟ་སྐོར་དུ་སོང་ན་ཆོག་༽ཅེས་གཏན་འཁེལ་བ་བཞིན། བཟུང་བཀྱིག་བྱས་ཡོད་པའི་ནང་མིར་ཐུག་འཕྲད་། ཐུག་འཕྲད་བྱེད་དུ་འཇུག་པ་གཉིས་ཁྲིམས་འགལ་མིན་པས། ཐབས་ཚུལ་ཡོད་ན་ནང་མིར་ལྟ་རྟོག་ཁང་ནས་ངོ་ཐུག་པ་དང་རང་ཡུལ་ལ་ལོག་པའི་རེ་བ་སོགས་སྤྱི་བདེ་དང་ཁྲིམས་འཛིན་ལས་ཁུངས་ལ་ཡར་ཞུ་བྱས་ཆོག</span></p>
<p><span style="font-weight: 400;">国务院1990年颁布施行的《</span><span style="font-weight: 400;">看守所条例</span><span style="font-weight: 400;">》第</span><span style="font-weight: 400;">28</span><span style="font-weight: 400;">、</span><span style="font-weight: 400;">29</span><span style="font-weight: 400;">条规定，被追诉者在羁押期间经办案机关同意并经公安机关批准，可以与近亲属会见；而且被追诉者的配偶、父母或者子女病危时，只要不属于案情重大，被追诉者经办案机关同意并经公安机关批准，就可在严格监护的条件下回家探视</span></p>
<p>&nbsp;</p>
<p><span style="font-weight: 400;">༣ ནད་གཡོག་ཐོབ་པའི་ཐོབ་ཐང་།</span></p>
<p><span style="font-weight: 400;">འཛིན་བཟུང་བྱས་བའི་ཉེས་དོགས་པ་དང་གྱོད་ཡ་ནི་ཉམ་ཐག་ནད་ཀྱིས་ཟིན་ཅིང་འགྲོ་འགུལ་གྱི་ནུས་བ་ཉམས་པའམ། རྒས་འཁོགས་ཅན་གྱི་ནང་མི་གཉོར་མཁན་ཉག་གཅིག་ཡིན་ཚེ། ཉེས་དོགས་པ་དང་གྱོད་ཡ་དེ་ལ་གཏའ་གྲོལ་དང་བསྡོད་གནས་ལྟ་རྟོག་གི་ཐབས་ཚུལ་སྤྱད་ནས་གློད་ཆོག</span></p>
<p><span style="font-weight: 400;">འཛིན་བཟུང་བཀག་ཉར་བྱས་བའི་བུད་མེད་ནི་རང་ཉིད་ཀྱི་ཕྲུ་གུ་ལ་ནུ་མ་བསྣུན་པའི་དུས་ཡིན་ཚེ། མོར་ཡང་གཏའ་གྲོལ་དང་བསྡོད་གནས་ལྟ་རྟོག་གི་ཐབས་ཚུལ་སྤྱད་ནས་གློད་ཆོག</span></p>
<p>&nbsp;</p>
<p><span style="font-weight: 400;">༤ དག་སེལ་བྱེད་པའི་ཐོབ་ཐང་།</span></p>
<p><span style="font-weight: 400;">བཟུང་བཀྱིག་བྱས་ཡོད་པའི་ཉེས་དོགས་པ་དང་གྱོད་ཡ་ལ་ཁྲིམས་རྩོད་པ་མེད་པའམ། ཡང་ལོ་རང་ལོ་༡༨་ལ་ཟོན་མེད་ན། དེའི་ཕ་མ་དང་སྤུན་མཆེད་ཀྱིས་ཁོང་གི་ཚབ་བྱས་ནས་དག་སེལ་དང་དག་འབུད་བྱེད་ཆོག་ལ་ཁྲིམས་རའི་ཁྲིམས་བཤེར་ལ་མཉམ་ཞུགས་བྱས་ནས་རྩོད་སྒྲུབ་ཀྱང་བྱེད་ཆོག </span></p>
<p>&nbsp;</p>
<p><span style="font-weight: 400;">༥ དཔང་མི་མི་བྱེད་པའི་ཐོབ་ཐང་།</span></p>
<p><span style="font-weight: 400;">གྱོད་ཡའི་ཕ་མ་དང་བཟའ་ཟླ། བུ་ཕྲུག་བཅས་ལ་ཁྲིམས་ར་ཡོང་ནས་གྱོད་ཡར་ཉེས་འཛུགས་ཀྱི་དཔང་མི་བྱེད་པའི་འོས་འགན་མེད། གལ་ཏེ་སྤྱི་བདེ་ལས་ཁུངས་དང་ཁྲིམས་འཛིན་ལས་ཁུངས་ཀྱིས་ནང་མིར་བརྡ་བཏང་ནས་ཁྲིམས་ར་ཡོང་སྟེ་རང་གི་ནང་མིར་ནག་ཉེས་ལྡན་པའི་སྐད་ཆ་ཤོད་ཟེར་ན་དེ་ནི་ཁྲིམས་དང་མི་མཐུན་པས་མ་སོང་ན་ཆོག ཉེས་དོན་གཏུག་བཤེར་གྱི་ཁྲིམས་ཀྱི་དོན་ཚན་༡༨༨་ནང་དུ་༼མི་མང་ཁྲིམས་ཁང་གི་བརྡ་སྦྱོར་ལ་སྣང་མེད་ཏུ་བཏང་ནས་ཁྲིམས་རར་བདེན་དཔང་བྱེད་པར་མ་ཡོང་ན། ཁྲིམས་ཁང་གིས་བཙན་དྲག་གི་ཐབས་ཚུལ་སྤྱད་ནས་གང་ཟག་དེ་ཁྲིམས་རར་ཁྲིད་ཆོག ཡིན་ནའང་གྱོད་ཡའི་བཟའ་ཟླ་དང་ཕ་མ། བུ་ཕྲུག་བཅས་ལ་དམིགས་བསལ་ཡོད།༽ཅེས་གཏན་འཁེལ་བྱས་ཡོད།</span></p>
